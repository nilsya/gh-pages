<?xml version="1.0" encoding="utf-8"?>
<feed xmlns="http://www.w3.org/2005/Atom" xmlns:media="http://search.yahoo.com/mrss/">
    <title>Nil&#x27;in Dijital Bahçesi</title>
    <link href="https://www.nilindijitalbahcesi.com/feed.xml" rel="self" />
    <link href="https://www.nilindijitalbahcesi.com" />
    <updated>2025-05-19T10:56:35+02:00</updated>
    <author>
        <name>Nil Yalçınkaya</name>
    </author>
    <id>https://www.nilindijitalbahcesi.com</id>

    <entry>
        <title>Yaratıcı Kafaların Hayatta Kalma Savaşı</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/yaratici-kafalarin-hayatta-kalma-savasi.html"/>
        <id>https://www.nilindijitalbahcesi.com/yaratici-kafalarin-hayatta-kalma-savasi.html</id>
        <media:content url="https://www.nilindijitalbahcesi.com/media/posts/37/WhatsApp-Image-2025-05-19-at-10.48.01-2.jpeg" medium="image" />
            <category term="Yaratıcılık"/>
            <category term="Nöroçeşitlilik"/>
            <category term="Ekonomik Özgürlük"/>

        <updated>2025-05-19T10:45:58+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/37/WhatsApp-Image-2025-05-19-at-10.48.01-2.jpeg" alt="" />
                    İki gün önce, kardeşim Bahar'ın beni aramadığı, arayamadığı ilk doğum günümü kutladım. Erdem beni mutlu etmek için elinden geleni yapsa&hellip;
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/37/WhatsApp-Image-2025-05-19-at-10.48.01-2.jpeg" class="type:primaryImage" alt="" /></p>
                <p>İki gün önce, kardeşim Bahar'ın beni aramadığı, arayamadığı ilk doğum günümü kutladım. Erdem beni mutlu etmek için elinden geleni yapsa da, ben kendi moralimi yüksek tutmak için elimden geleni yapsam da bol baş ağrılı, buruk bir gün geçirdim.</p>
<p>Ertesi gün baş ağrım hala biraz devam ediyordu. Ama ilaç alıp kendimi dışarı attım. Münih'te yaşayıp da çoğu olanağından faydalanamıyor oluşundan dem vuruyordum. Ama bu kez çocukları bırakıp çıkmaya kendimi zorladım ve ne zamandır gitmek istediğim Modern Pinakotek'e doğru yola çıktım. O kadar uzun zamandır kendi başıma bir şeyler yapamıyordum ki yolda uzunca bir süre hangi müziği dinleyeceğimi bile seçemedim. Spotify listem Ozan'ın seçtiği "poop song" gibi şeylerle dolmuştu. Algoritmam allak bullaktı ve ben en son neyi sevdiğimi bile unutmuştum. Neyse, tuhaf şekilde nostaljik bir seçim yapıp önce Duman, ardından Pentagram açtım. Oradan Nick Cave'e geçtim. Evet, biraz acayip bir karma oldu. </p>
<p>Müzeye aslında Picasso, Kandinsky gibi onca önemli sanatçının eserinin arasında Dali'yi görme hedefiyle gitmiştim. Bahar'a en çok ilham verenlerden biri olduğunu biliyordum. Onun yerine de dünya gözüyle bir ziyaret yapmak istedim; bilemiyorum, belki de mezar ziyareti yerine ortak sevdiğimiz bir eserin karşısında durmak ve bir zamanlar o esere bakıp benzer hisleri yaşadığımızı hatırlamak daha anlamlı gelmiş de olabilir. Hakkını vermek lazım; diğer eserlerin önünden insan şöylece bir geçiyor ama Dali'ye gelince kala kalıyorsunuz. Dibine girdim, fırça darbelerini görmeye çalıştım ama resim adeta bu dünyadan değil gibiydi. Teknik ve detaylarda bir süre kayboldum. Hatta öldükten sonra beynimiz bize rüya görür gibi bu tür karmaşık imgeler gösteriyor mudur acaba, tıpkı Tibet Ölüler Kitabı'nda bahsedildiği gibi, Bahar da böyle Dali'nin tablolarını andıran bir halüsinasyon okyanusunda gezinmiş midir, şimdiye gezisi bitmiş midir yoksa 40. günden sonra mı bitecektir gibi tuhaf sorular sordum.</p>
<p>Ardından, üst kattaki bu bölümü bitirdikten sonra kafeye inerken şöyle bir şey fark ettim: Sanat için sanat iyiydi, güzeldi, hoştu. Ama beni esas heyecanlandıran şey, aklımın takılı kaldığı bölüm, giriş katında, öyle pek de ciddiye alınmıyor gibi duran tasarım kısmıydı. Mimarlıktan başlayan süreç, endüstriyel tasarım taslaklarıyla devam ediyordu. Ünlü tasarımcıların yarım yamalak eskizlerine bakmak beni bitmiş eserlerden daha fazla heyecanlandırdı. O an kendimi ilk kez bu kadar, <em>bir topluluğa aitmiş gibi</em> hissettim. Daha önceki 'imposter' sendromumun yerini mütevazi bir farkındalık aldı. Neden mütevazi diyorum, çünkü bu satırları yazarken insanların kendimi özel sandığımı, kendimi oradaki ileri seviye mimarlar, tasarımcılar ve sanatçılarla denk gördüğümü düşüneceğini biliyorum. Hayır, denk değiliz. Ben de elbette bunun farkındayım. Ama elimizdeki malzeme aynı. Ha, onlar farklı bir çağda, farklı bir ortamda, farklı olanaklarla kendilerini geliştirmiş ve bu seviyelere gelmişler, ben o kıvamda değilim belki. Ama işte, diyorum ya, kökümüz aynı. Tasarımla ilgili en çok hoşuma giden şey, ortada bir sorun olduğunu fark eden kreatif beyinlerin konuya nasıl takılı kaldıklarını görmek oldu. Bir yaşam alanının kullanışsızlığına karşı almış eline kağıdı kalemi, "çok saçma oldu derler mi ya" demeden daha güzel ve daha kullanışlı bir alan tasarlamış kreatifin biri; daha önce denenmemiş bina şekilleri, koltuklar, hatta bardaklar ve kapı kulpları... Aklınıza ne gelirse, bugün kullandığımız pek çok araç, gereç, eşya, işte hep bu <em>soruna takılı kalıp çözmeden rahatlayamayanlar</em> tarafından geliştirilmiş. Gördüğümde, "la ben bunu üniversitede jüriye proje diye sunsam alay ederlerdi" dediğim derecede komik, saçma, yarım yamalak çalışmalar, eskizler, ilkokul çocuğu seviyesinde başarısız gözüken maketlerle karşılaştım. Bunların, dünyanın en ünlü müzelerinden birinde yer bulabilmiş olmasına ayrı şaşırdım. "Demek ki" dedim, "bir şeylere yanlış açıdan bakıyoruz." </p>
<p>Peki, ne olmuş da bu insanlar üretebilmişler ama ben stres denizinde boğulacak gibi hissediyorum ve hiçbir fikrimi hayata geçiremiyorum acaba? Bir şeylere yanlış açıdan bakıyoruz demiştim, ama belki de yıllar içerisinde böyle bakmaya zorlanıyoruzdur? Ben pek çok kişinin aksine, çocukken hepimiz yaratıcıydık sonra odunlaştık görüşüne katılmıyorum. Çocukken de hatırlıyorum; biz Bahar'la oturup resim yapardık, bir şeyler tasarlardık, yazı yazardık. Diğer çocuklar ise (çoğunluk, muhtemelen %80) bahçeye çıkıp sosyalleşmeyi, top oynamayı daha fazla tercih ederdi. Özetle, hayır efendim. Yaratıcı kafalar, yani nöroçeşitli beyinler ile nörotipikler aynı hamurdan yapılmamıştır. Nokta. </p>
<p>Şimdi Linkedin'e falan bakıyorsunuz, herkeste bir yaratıcılığa övgü safsatası almış başını gitmiş... Sorarsanız, eleman ilanlarında dünyanın en yaratıcı insanlarını ekiplerine topluyorlar, yaratıcılığa önem veriyor ve saygı duyuyorlar. Patronlar ekibime daha fazla kreatif kafa alsam diye yanıp tutuşuyor. Steve Jobs ve benzeri çağ dönüştürücü kişilerin özlü sözleri, kısa videoları, TedX konuşmalarından oluşan bir içerik bombardımanı altındayız. Herkes de yaratıcılık konusunda pek bilgili ki, bizlere gönderilerinde nasıl yaratıcı olunur diye akıl bile veriyorlar, sormayın... </p>
<p>a) Hepiniz yalancısınız.</p>
<p>b) Yaratıcı kafaya sahip olmanın ne demek olduğunu bilmiyorsunuz. </p>
<p>Bir üstteki paragrafta sorduğum soruya dönelim: "Ben neden stres denizinde boğulacak gibi hissediyorum?" Müzede gördüğüm bu tasarımcılar, bir şeyler ortaya koyabilmişken bana neden bu izin verilmiyor, veya ben kendime neden bu izni vermiyorum?</p>
<p>Bir ressam, heykeltraş, müzisyen ve daha pek çok yönüyle tam bir yaratıcı kafa olan, bana kendi yolumda gitmem için esin kaynağı olmuş sevgili Bahar, ölmeden birkaç ay önce şunu söylemişti: "Parasızlığı çok kafaya taktım, stres oldum, ondan vücut direncim düştü herhalde." Bunu söylediğinde henüz kanser olduğunu bilmiyorduk, gerçekten bir enfeksiyon olduğunu sanıyorduk. Ve son birkaç gün öncesinde, arkadaşımız Ayşe'ye hastane odasında şunları söylemişti: "Tek pişmanlığım, keşke parasızlığı bu kadar kafama takmasaydım da o son sağlıklı günlerimin tadını çıkarsaydım. Gezseydim, üretseydim..."</p>
<p>Elbette ki kanserin suçlusu tek başına ekonomik sorunların yarattığı stres değil. Ama şu noktayı kaçırdığımızı düşünüyorum; ömür kısa veya uzun olabilir. Bunun bir önemi yok. Ölümün en önemli özelliği, ne zaman geleceğini bilmiyor oluşumuz. O yukarıda bahsettiğim Linkedin gönderilerinde öve öve bitiremediğiniz Steve Jobs'a dönelim. Adam öldü, öldü! O da kanserden gitti. Ama aradaki fark ne, en azından bir şeyleri başararak, tatmin duygusunu yaşayarak gitti. Şimdi kimilerine ilham veren "Stay hungry, stay foolish" mottosunu savunmamı bekleyecek olduğumu düşünebilirsiniz, hayır, bu cümle bana ilham vermiyor, aksine sinirlendiriyor. Yaratıcı kafalar neden tarih boyunca açlığı seçmek zorunda kalmış, ailesini ve kendisini sefalete mahkum etmenin riskleriyle ve stresiyle mücadele etmek zorunda kalmış olsun?! Hani çok kıymetliydi yaratıcılık? Hani yaratıcı beyinlere çok acayip saygınız vardı? Hani dünyayı değiştiren bizlerdik? Hani yere göğe sığdıramıyordunuz bizi? Toplumun bu yaratıcı kafalarla ne alıp veremediği var ki onları böylesine bir sistemin içine hapsetmeye çalışıyor ve bu derece maddi sıkıntının altına sokuyor? </p>
<p>Haydi, yukarıdaki seçeneklerde yalancısınız şıkkını es geçelim, herkesin çok iyi niyetle yaratıcılığın tam olarak ne olduğunu anlamadığından yürüyelim. Google'a "creativity" yazınca ne çıkıyor? Durun ben tahmin edeyim. Eli renkli boyalara bulanmış çocuklar, tuvalin önünde Fransız şapkasıyla duran insanlar. Muhtemelen kıyafeti de salopettir. Doğru tahmin ettim mi? </p>
<p>Nörotipik insanlar, yaratıcılığı işte böyle görüyor: Renkli, eğlenceli, güldürürken düşündüren, ekibe neşe katan, sihirli değnekle şak diye sorunları çözen... Muhtemelen o her pazartesi yaratıcılığa övgü dizen gönderilerle yolumuzu aydınlatan (!) Linkedin patronları da yaratıcılık dendiğinde gözünde bunları canlandırıyor. Reklam ajanslarında çalışanlar, bilişim sektöründeki dahiler ve ressamlardan oluşan bir güruh: Yaratıcılar. Veya sektör adıyla, "kreatifler". </p>
<p>Gelin ben sizi gerçeklerle yüzleştireyim. Yaratıcı kafaların bu saydığım basma kalıp önyargılarla uzaktan yakından alakası yok. Hatta tam tersi bırakın renkli olmayı, çok çetrefilli, kendimizi bile yoran, asla söz geçiremediğimiz bir zihin yapımız var. Biz, renkten çok karanlık görüyoruz. Olanı olduğu gibi kabul etmekte zorlanıyor, sorunlara çok ama çok sinirlenip işlemeyen sistemlere çözüm üretmek, hatta gerekirse onları bir hamlede yıkıp yerine daha iyisini yapmak için kolları sıvıyoruz. Çalışma şeklimiz düzensiz; bazen aylarca oturuyoruz, veya oturuyor gibi gözüküyoruz. Sonra aniden gelen bir enerji patlaması ve odaklanma gücüyle önümüzdeki işe sarılıyor ve uykusuz kalmacasına, hayatımızdaki diğer her şeyi bir kenara itmecesine, derinlemesine çalışma dönemine giriyoruz. Bu derin çalışma dönemi öyle tüketici oluyor ki, sonrasında yine hiçbir şey yapamama aşamasına geçiyoruz. Döngümüz böyle tekrar ediyor işte. Nörotipikler ise her gece yatıyor ve her sabaha tazelenmiş şekilde, aynı veya benzer enerji düzeyiyle ve odaklanma gücüyle başlıyor. Yaratıcı beyinler olan nöroçeşitlilerin 6 ay gece, 6 ay gündüz, kutuplarda yaşıyor gibi yönetilen enerji dünyasının aksine, onlar ekvatorda yaşıyor gibiler; her gün aynı güneş, düzenli mevsimler, her daim bol gıda, dengeli sosyal hayat. Gün içerisindeki tüm görevlerini "gerektiği kadar" odaklanarak, farklı görevler arasında geçiş yaparak, arada çıkıp çay molası verip sosyalleşerek ilerletiyor. </p>
<p>Şimdi sorarım size; tamamen nörotipiklere yani çoğunluğa göre tasarlanmış bu ekonomik sistemde işleyen şirketlerin patronları, zaten çoğunluğu nörotipik olan mevcut çalışanlarından ve gelecekte işe alacağı kişilerden ne bekler? Tabii ki de sisteme uymalarını, ve evet, nörotipik olmalarını bekler!</p>
<p>Hiçbir patron, işte tam da bu sebeplerle yaratıcı beyinleri <span style="text-decoration: underline;">aslında</span> sevmez. Hatta bence nörotipik çalışanlar da onlardan pek hazzetmiyor. Muhtemelen bu yüzden iş yeri dedikodularının bir numaralı aktörleriyiz. Tıpkı ilkokul çağlarında olduğu gibi, yetişkinliğimizde de alay konusuyuz. Bir insan kaynakları ekibinin ve bağlı oldukları patronların <span style="text-decoration: underline;"><span style="color: #000000; text-decoration: underline;">işe almayı en son seçeceği kişiler</span></span> sakar, göz teması kurmaktan kaçınan, sosyal etkileşime girmek yerine önündeki işe "hyper-focus" denen şekilde odaklanan, tek bir konuya aşırı odaklanınca diğer konularda dikkat hatalarına sebep olan, odağını konudan konuya değiştiremediği için "multi-tasking" becerileri zayıf, hem telefona cevap verip hem karşısındaki müşteriye gülümsemeyi başaramayan, işe her geldiğinde yanlış tasarlanmış ve değiştirilmesi gereken sistemleri sorgulayan, patronların yanlışını işaret eden, toplantılarda aşırı direkt ve esas konuya odaklı oldukları için sosyal dengeleri, ast üst ilişkilerini, nükteleri, imaları algılamayıp çam deviren, dopamini az olunca hiç çalışamayıp, dopamini çok olunca mesailerden çıkmayan, her güne aynı dengeli ruh haliyle gelemeyen, seslerden, dokulardan, florasanlardan, resmi kıyafetlerden rahatsız olan, rahatsızlıklarını sürekli ekibe hissettirenlerdir. </p>
<p>Biraz uzun mu oldu? Daha da uzatabilirim. </p>
<p>Özetle, iş bulmamız zor. Görüşmelerde maskeleme denen teknik ile nörotipik taklidi yapmaktan başka çaremiz yok. İşe girdikten bir süre sonra gerçek yüzümüz ortaya çıkınca da o işte tutunmamız yine zor. Sevilmiyoruz. Beklentileri tutturamıyoruz. Kalıplara uymuyoruz. Otoriteyi, sistemleri sorguluyor ve egoları rahatsız ediyoruz. Belirli saatler arası ve her gün düzenli olarak, sistemi sorgulamadan, dengeli bir ruh hali ile çalışmayı başaramıyoruz. Tembellik dönemlerine ihtiyacımız var; derin şekilde dopamin şarjı yapmadan o çok hayran kaldığınız yaratıcı fikirleri çıkaran, yemeden içmeden kesilerek yoğun çalışma dönemlerine giremiyoruz. Sürekli, her ay düzenli maaş getirecek tempo bize göre değil. Sistem, nöroçeşitlilere, yani yaratıcı beyinlere göre tasarlanmamış. Sistem bize para vermiyor. Sistem, bizi "stay hungry, stay foolish" demeye zorluyor. Sistem, bizi ekonomik strese sokuyor ve bu durum bizi yaratıcı olarak da çözüm üretemez hale getiriyor. En kıymetlimizi, tek becerimizi, bizi iyi hissettiren tek şeyimizi zamanla kaybediyoruz. Bu yol bizim motorumuzu, akslarımızı bozuyor. Tükeniyoruz. Çoğunluk gibi, aç, mutsuz, kıymeti bilinmemiş, yaratıcı becerileri körelmiş şekilde ölüyoruz. </p>
<p>Yahu artık dürüst olun: Yaratıcı kafa istihdam etmek döt ister. Eğer bu döt sizde yoksa, gelin açık açık "ben düzenimi sarsan, otoritemi sorgulayan kimseyi ekibimde istemiyorum yeah" deyin, ya da susun ve boş boş "yaratıcılık rengarenk bi dünyadır, yaratıcılık çocuk kalabilmektir" tarzında içerik paylaşmayın sosyal medyanızda. Komik görünüyorsunuz. </p>
<p>Diyeceksiniz ki o zaman kendi işini yapsın kreatif kafalar. O da zor... Benim eşimin düzenli işi var. Ama bu bile bana kafa rahatlığıyla freelancer olma lüksü tanımıyor. Yine stres altındayım, çünkü bu sefer de "satabilecek ve patronların sevebileceği" türden bir yaratıcı üretime mahkumum. Yoksa her ay ödemem gereken şeyler, benim yaratıcı becerilerimin yeniden canlanmasını, dopaminimin fullenmesini beklemiyor. Ne yapalım, sistem böyle işte... Baharcığım son dönemlerinde yaratıcı olarak tükenmişti. Maddi baskıyı her an üzerinde hissediyordu. Ben de ortaya çıkardığı eserlerden ve son dönemlerdeki sessizliğinden bunu anlıyordum; eski yaratıcı üretim neşesi kalmamıştı. Kendi işi, kendi atölyesi olmasına rağmen bunu yaşamıştı. </p>
<p>Peki, müzede gördüğüm işlerin, başarılı isimlerin sırrı nedir? Maddi baskı olmadan yaratabilmenin verdiği o özgürleştirici zihin yapısı, ne yazık ki zaten aileden zengin olanlara ayrılmış bir lüks. Maddi baskı altındaki sanatçı ve tasarımcıların kaderi, bir noktada tükenmişlik sendromuna girmek, akıl veya beden sağlığını yitirmek ve erken yaşta gitmekle sınırlı kalıyor. Hikayemiz kısa bitiyor. İnsanlığın potansiyeli, bu saçma ekonomik düzen yüzünden ciddi anlamda baskılanıyor. Ha, "siz yaratıcılara artık ihtiyaç kalmadı, yapay zeka çıktı" diye düşünen bir güruh da var. Onları ne yapacağız esas?</p>
<p>Hep mi açlıktan kafayı yiyip kulağımızı kesmemiz gerekiyor? Veya illa zengin koca falan mı bulmamız lazım? </p>
<p>Bu düzen ne zaman değişecek? </p>
<p>Ya ben şimdi ne yapacağım? İşsizim, ama örneğin beynim şu anda bir kitap yazmaya karar verdi ve onu dinlemek zorundayım. Çünkü ben onu yönetmiyorum, o beni yönetiyor. Ama Nil, sorumlulukların var, iki çocuk, yabancı bir ülke, Almanca öğrenmen lazım, iş bulman lazım, freelance iş de araman lazım, çok şey var! I-ıh... Dinlemiyor. Adeta gökten bir vahiy geliyor, senin vücudunu kullanarak kendini ifade ediyor. Sen bir kuklasın; sadece o yaratıcı enerjinin içinden geçmesine izin vermen, teslim olman ve üretmen gerekiyor. Gel de bunu kapitalizme, patronlara anlat...</p>
<p>Bırakın patronları, ben bu beyin yapısının nasıl işlediğini, yaptığım şeyin hedeften sapma, dikkat dağınıklığı, sorumsuzluk veya tembellik olmadığını en yakınlarım dahil hiçkimseye tam olarak anlatamıyorum. Hadi, yeni mezun genç bir insanken hatanın bende olduğuna, olgunlaştıkça zihnime söz geçirip böyle şımarıkça isteklerimin kalmayacağına beni inandırmışları. Ulan 39 oldum. Seneye 40. Ne büyümesi? Ne değişmesi? Ben buyum! Üstelik, nörotipikler dünyasına uyum sağlamaya çalışmaktan tükenmiş bir haldeyim. </p>
<p>Umarım bu yazıyla biraz olsun <em>anlatabilmiş olmaya</em> yaklaşmışımdır. </p>
<p>Esenlikler diliyorum.</p>
            ]]>
        </content>
    </entry>
    <entry>
        <title>Erken biten bir Bahar...</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/erken-biten-bir-bahar.html"/>
        <id>https://www.nilindijitalbahcesi.com/erken-biten-bir-bahar.html</id>
        <media:content url="https://www.nilindijitalbahcesi.com/media/posts/36/20250427_172331-2.jpg" medium="image" />
            <category term="Kişisel"/>

        <updated>2025-04-28T11:58:53+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/36/20250427_172331-2.jpg" alt="" />
                    Çok acı bir yazı, ama yazmam lazım. Dün, 27 Nisan 2025 Pazar sabahı, canım kardeşim Alexia Bahar Karabenli Yılmaz'ı kaybettim.
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/36/20250427_172331-2.jpg" class="type:primaryImage" alt="" /></p>
                <p>Çok acı bir yazı, ama yazmam lazım. </p>
<p>Dün, 27 Nisan 2025 Pazar sabahı, canım kardeşim Alexia Bahar Karabenli Yılmaz'ı kaybettim. </p>
<p>Şöyle düşünün; çocukluğunuzu hayal ettiğinizde gözünüzün önüne gelen birkaç yakın arkadaşınız var. Birisini zaten 13 yaşındayken trafik kazasında kaybettim. Diğeri ile liseye geçerken koptuk. Kalan tek kişi, en eskisi, 5 yaşından beri tanıdığım Bahar, yediğim içtiğim ayrı gitmeyen, evine gidince evimde hissettiğim kıymetli insan, hatıralarımın, aklımın, fikirlerimin hep bir parçası olan Bahar gitti... Geçmişe dair, Marmaris'e dair en önemli bağım, her tatilde hala ilk fırsatta yanına koştuğum Bahar, artık beni galerisinde kahve içmeye bekliyor olmayacak. Beni görünce "Naber kısss" diye o upuzun kollarıyla sarılmayacak, kıvırcık saçlarını yüzümde hissetmeyeceğim. </p>
<p>Diyeceksiniz ki ne oldu, bu kadar genç yaşta nasıl gitti. Birkaç aydır sağlık sorunları vardı ve her gittiği doktor farklı bir şey söylüyordu. Neredeyse her gün konuşuyorduk. En son akciğer embolisi demişlerdi, ama bir hafta sonrasında karnından ve ciğerlerinden litre litre sıvı alınmaya başlandı. Alınan sıvıdan biyopsi sonucu çıkacak dedi, birkaç gün sonra yine yazdım, aradım, sonuç çıktı mı dedim. Nefes nefese "Şimdi arabadayız, İzmir onkolojiye yatıracaklar beni, yolda babam fenalaştı kalbinden, onu da hastaneye yolladık." diyebildi. Güven Amca Bahar'ı öyle nefes alamaz halde görünce zaten hasta olan kalbi yine zorlanmıştı. Kendisi Fethiye'de bir hastaneye yatırılmıştı, kızı ise İzmir'e gidiyordu yani. İşte öyle zor bir anda bana bunları söyleyebildi...</p>
<p>Defalarca kez mesaj attım, lütfen hastaneye yatınca bana haber ver diye. Cevap gelmedi. Aradım, açan yok. Çıldıracak gibi bekledim günlerce. Ve en sonunda eşine ulaşabildim. Çok zor, çok telaşlı şekilde konuşarak "Bahar yolda gelirken fenalaştı, şimdi tek kişilik odaya aldılar, çok iyi bakılacak burada, nesi olduğu kesinleşecek, tedavi olacak" diyebildi. Sonra yine haber yok... Kadir bir iki sesli mesaj attı, o kadar bilgim vardı. Güven Amca'ya ulaştım, o biraz daha sakindi, herhalde sakinleştirici verdiler bu olaylar üzerine diye düşünüyorum. Ama onun sakin konuşması bana da biraz ümit verdi. Sonra, yine haber yok...</p>
<p>Bütün bunlar olurken çocukları tatile amcalarının yanına, Hollanda'ya götürmüştüm. Zaten deplasmandayım, çocuklarla uğraşıyorum, çaktırmamaya çalışıyorum, ağlamamaya çalışıyorum... En sonunda ortak arkadaşımız Ayşe, tesadüfen İzmir'deyim deyince hemen soluğu Bahar'ın yanında aldı. Dedim Ayşe, lütfen müsait olunca beni onunla konuştur, çünkü Kadir'e ulaşamıyorum. Gece saatinde telefonum çaldı. Ayşe, önce Bahar'ın yanında olduğunu ama onu çok kötü gördüğünü söyledi. Olsun, dedim. Odaya geçip görüntüyü açtı. Son konuşmamızmış... Hala "kemoterapiye başladılar, kanser olduğu hala kesin değil, önlem olarak ilaç veriyorlar, bakalım işte, geldi başımıza bişeyler..." diye umutlu konuşmaya çalışıyordu. Nefes nefeseydi, gözlerini zor açık tutuyordu. Dedim yormayalım Ayşe, Bahar da her zaman olduğu gibi, "geldi işte başımıza bişeyler, anlamadım hala..." dedi. Ona, "Haftaya haftasonu yanına geliyorum" diyebildim, aslında aklımdaki şey tedavinin devam edecek olmasıydı. Genç hasta sonuçta, güçlüdür, tamam belli ki kanser ilerlemiş ama doktorlar ilaç verdiğine göre bir umut gördüler dedim içimden. Ona geleceğimi söylediğinde yüzünün nasıl aydınlandığını unutamam. Aklıma kazındı o an, birden sesi enerjikleşti, "Kadir söylemedi bana!" dedi, "Zaten o da bilmiyor, çünkü ona bir türlü ulaşamadım. Seni arayacağım uçak biletini alınca." dedim. </p>
<p>Ertesi sabah çocuklarla trene bindik. Elim telefonda bekliyorum. Ayşe tekrar aradı, eyvah dedim. "Bahar'ı entübe etmişler, organları iflas etmeye başlamış..." diyebildi. Telefonu kapattım, tanımadığım insanların içinde, kucağımda Deniz, dibimde Ozan, ağlamaya başladım. Ozan'ın soruları bitmiyor tabii... Benim için de o yol bitmek bilmedi. Hayatımın en zor yolculuğuydu sanırım. Dakikalar geçmedi. </p>
<p>Trenden indikten sonra Erdem, garın karşısındaki bira bahçesine oturmayı teklif etti, hem ben biraz nefes alırım hem de çocuklar parkta oynar, enerjilerini atarlar dedik. Oranın kapısından girerken içimden dedim ki, ben herhalde kötü haberi burada alacağım. Tam siparişlerimizi aldık, oturduk, ve tahmin ettiğim gibi yine telefon çaldı. Ekranda Ayşe'nin adını gördüm. Tamam dedim, Nil, kendini hazırla. Bu telefon, o telefon. Uzunca bir sessizlikten sonra Ayşe'nin sesini duyabildim. Bütün çocukluk, gençlik anılarımız bir cümleyle ellerimizden kayıp gitmişti: "Bahar'ımızı kaybettik."</p>
<p>Tamam, ölüm de doğum gibi hayatın bir gerçeği ve aslında ölecek olacağımızı bilmek hayatın kendisine değer katan, çok kıymetli bir şey. Ben ölüme kızmıyorum, hatta ona saygı duyuyorum. Ama erken ölüm, işte o çok can yakıyormuş... Gençliğini yaşarsın, gezersin, çocuklarını, torunlarını görürsün, çocukların yoksa sanatınla, işinle fark yaratırsın, o da olmuyorsa sadece varlığınla hayatın tadını çıkarırsın. Bir gün yaşlanırsın, hastalanırsın veya ecelinle ölürsün. Olması gereken budur. 38 yaşında ölünür mü ya! Hem de böylesine kıymetli, üretken, sanatçı bir insanın yine bu boktan hastalığa bu kadar hızlı şekilde gözlerimizin önünde eriyerek yenilmesi...</p>
<p>Ne gerek vardı yani? Neden benim biricik, en kadim dostum? Neden evren, onca ölmesi gereken it kopuk, katil, tecavüzcü, hırsız falan varken onları zevk-ü sefa içinde 90larına kadar yaşatıp en iyilerimizin hikayesini kısa kesiyor? Bunu tarih boyunca ilk soran kişi ben değilim, biliyorum. Ama yine de sormadan edemiyorum işte. Çünkü gerçekten aklım ermiyor bu işleyişe. </p>
<p>Şimdi, Weßling'deki evimin arka terasındayım. Köyümüze biz yokken bahar gelmiş, bütün ağaçlar çiçek açmış. Hava serince ama güneşli ve kuşlar ötüyor. Çeşit çeşit çiçekler yol kenarlarından fırlamış. Benim gözümün önüne ise sadece Marmaris'in bu zamanları ve Bahar ile anılarımız geliyor. Pikniklerimiz, onların İçmeler'deki evinin muhteşem orman manzarası (orası da yandı zaten), köy kahvaltısı yaptığımız yamaçtaki yer, teknenin arkasından halata tutunup gitmemiz, havuz başında oturmamız, tarot baktığımız, ya da Ali Babanın Yeri'nde likör ve Türk kahvesi içip fal baktığımız zamanlar; sonra birden daha eskilere gidiyorum, her okul çıkışı böyle güzel havalarda önce annemin ya da babamın ofisine okul çantamı bırakıp Baharların dükkanına koşmam, orada memory oynamamız, eyerden yapılmış bar sandalyelerine oturmamız, o dükkanın halı kokusunun ve yandaki restoranlarından gelen ballı kanat kokusunun birbirine karışması, Yasemin Teyze'nin arada bir bize bakması, sonra resim yapıp yat limanında sokakta satış yapmamız, kazandığımız parayla cips, kola, dondurma falan almamız, rüzgarda şemsiyeyle atlayarak uçma denememiz, mendirekteki kayaların üstünden atlamaca oynamamız, sonra paten kaymaya merak sardığımız dönem (bkz. kolumu kırmama neden olan o cesaretim nereden geliyor?)... Baharla en eski anım ise anaokulunda onun boyaları yediğini gördüğümde kapıldığım dehşetti, "Bu kız deli galiba" demiştim. Neticede hep sorulduğunda büyüyünce ressam olacağız derdik, o boyaları yiye yiye ressam oldu, ben olamadım :) Bitmez yani böyle yazmaya başlarsam. </p>
<p>Biz buraya taşınma sürecindeyken eşiyle beraber İtalya'ya yerleşmek istediklerini, bunun için sanatçı vizesine başvuracaklarını söylemişti. "Kuzey İtalya olsun da, belki bir tık daha yakın oluruz, tatillerde birbirimizi ziyaret ederiz" diye geyik bile yapıyorduk. Geyikti falan ama, ben hep içten içe "belki de gerçekten gelirler?" diye umutla bekliyordum, ne yalan söyleyeyim... </p>
<p>12 Nisan doğumgünüydü. Bir bahar günü doğan arkadaşım, adına uygun şekilde yine bir bahar günü öldü. </p>
<p>Benliğimin bir bölümü, canımın bir parçası koptu.</p>
<p>Şimdi bu baharın tadını nasıl çıkarayım?</p>
<p> </p>
<p> </p>
<p> </p>
<p> </p>
            ]]>
        </content>
    </entry>
    <entry>
        <title>Yepyeni Bir Devlet Modeli: Bunun Adı Varsa Söyleyin...</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/soldan-baska-yol-yok-ki.html"/>
        <id>https://www.nilindijitalbahcesi.com/soldan-baska-yol-yok-ki.html</id>
        <media:content url="https://www.nilindijitalbahcesi.com/media/posts/35/brown-diary-blank-white-page-against-colored-background.jpg" medium="image" />
            <category term="Sosyoloji"/>
            <category term="Solarpunk"/>
            <category term="Gündem"/>
            <category term="Fütürizm"/>
            <category term="Ekonomik Özgürlük"/>

        <updated>2025-04-12T14:37:56+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/35/brown-diary-blank-white-page-against-colored-background.jpg" alt="" />
                    Bir düşünün, halk olarak ayaklanıyorsunuz; haklarım, özgürlüklerim, hukuk, adalet, eşitlik, güzel yaşamak, paylaşmak diyorsunuz. Yönetimi deviriyorsunuz. Ne yaparsınız? Başınıza kendinizi&hellip;
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/35/brown-diary-blank-white-page-against-colored-background.jpg" class="type:primaryImage" alt="" /></p>
                <p>Bir düşünün, halk olarak ayaklanıyorsunuz; haklarım, özgürlüklerim, hukuk, adalet, eşitlik, güzel yaşamak, paylaşmak diyorsunuz. Yönetimi deviriyorsunuz. Ne yaparsınız? Başınıza kendinizi yine sömürecek ve haklarınızı elinizden alacak birini geçirmek için mi yaptınız bu devrimi? Tabii ki hayır... Dolayısıyla aslında her devrim, özünde sosyalisttir. Diyeceksiniz ki İran'da ne oldu o zaman, orada da aslında devrilen şey şah ve onun otokratik, şaşalı yaşamıydı. Ha yerine getirilen şey ne yazık ki dış güçlerin desteğini alan dini oluşumlar nedeniyle şeriat yönüne kaydı. Oradaki dinamik daha farklıydı, o nedenle değerlendirmeye almıyorum şu noktada. </p>
<p>Demokrasi istemenin doğası sosyalizm ise, neden hala sağ veya sol görüş diye ikiye ayrılmış halde siyasi partiler var ve neden bizim bütün mücadelemiz hala sol parti gelsin yönünde? Burada sistemin üzerine oturduğu temelin kökten değişmesi gerekmez mi sizce de? </p>
<p>Eski sistem çok basitçe şöyle:</p>
<table style="border-collapse: collapse; width: 100%;" border="1">
<tbody>
<tr>
<td style="width: 49.9288%;"><strong>Sol Parti Olsun</strong></td>
<td style="width: 49.9288%;"><strong>Sağ Parti Olsun</strong></td>
</tr>
<tr>
<td style="width: 49.9288%;">Eşitlik, demokrasi, özgürlükler olsun, işçiler ve patronlar arasında denge kurulsun hatta mümkünse patronlar hiç olmasın, biz kendi kendimizi yönetelim, kazancımız azınlığı zengin etmek yerine bizim cebimize dönsün, padişahlık geçmişte kaldı, artık insanlar kendini yönetebilecek bilinç seviyesinde, kendimizi sömürtmeyelim, yurtta barış dünyada barış olsun, kimseye bulaşmadan kendi yağımızda kavrulalım.</td>
<td style="width: 49.9288%;">Başımda ecdadımızdaki gibi böyük adam olsun, sultanımız olsun, o bizi korusun, sınırlarımızı genişletsin, diğer ülkeler bizden korksun, dinimizi korusun, halka ait her şeyi satsın ki sarayımız ve onun destekçisi olan şirketler güçlensin, bizim malımız mülkümüz olmasa da olur, halkın bütün emekleri ona ve güçlü Türk patronlarına feda olsun, biat edelim, biz halkız onlar böyük. </td>
</tr>
</tbody>
</table>
<p>Bunlardan hangisine kendinizi yakın hissediyorsanız, o görüşün altında toplanan partiye oy verirsiniz, değil mi? </p>
<p>İyide kardeşim, zaten geleceğin gittiği yer, zaten gelişmişlik demek sol değil midir? Bir insan neden kendini sömürtüp azınlık bir grubu zengin etmek uğruna kendinden feragat etmeyi tercih eder ki zaten? Halktan birinin sağı seçmesi akıl karı değil! O kadar akıl karı değil ki zaten o nedenle din propogandasına bu kadar başvuruyorlar. Halkın sömürülmekten yana oy vermesi için hiçbir mantıklı gerekçe sunamıyorlar. Neyse...</p>
<p>Şimdi siz, insanların önüne böyle ikili bir düşünce yapısı üzerinden seçme şansı verirseniz doğal olarak progresif ilerleme yolundan değil, yerinde sayan, habire başa dönülen bir yapı içinde dönüp durursunuz. Bir sene sağ bir sene sol seçilir. Saçma sapan konu başlıkları üzerinde yapılan demagoji kavgalarının ardı arkası kesilmez...</p>
<p>Ben sanki hiç sağ yokmuşcasına, yeni bir sistem kurguluyorum kafamda. Ha belki önceden bunu kurgulamış birileri vardır tarihte, ben biraz da okuduklarımı kafamda birleştirerek orta yol çizmeye çalıştığım için lütfen bilmediğim bir şey varsa beni aydınlatın. "E bu bilmem kimin 18. yüzyılda söylediği şeyin aynısı!" diyebilirsiniz mesela. Hiç gocunmam, aa bilmiyormuşum derim açıp onu da okurum. Sadece küfrederek yazmayın yeter :)</p>
<h3>Bir medeniyetin olmazsa olmazları nelerdir:</h3>
<p><em><strong>Yasama, yürütme, yargı. </strong></em>Buraya kadar tamam. Bu sistem kendi kendini kontrol edebildiği için ve hiçbirini birbirinden daha güçlü kılmadığı için seviyorum, değiştirmeye gerek olduğunu düşünmüyorum. </p>
<p>Ama sağ ve sol partilerden oluşan meclis ve meclisten çıkan şeylere evet veya hayır deme yetkisi olan lider ikilisi tasarımını inanılmaz aptalca buluyorum. (Şimdiki başkanlık sistemi zaten otokrasi, bunun zaten yasadışı olması ve hatta bunu isteyenin önce Narsisistik kişilik bozukluğu tanısı konarak deli diye tımarhaneye tıkılması lazım -evet, bu kişilik bozukluğunun kontrol altında tutulması gerekiyor bana kalırsa-, o ayrı) </p>
<p>Bunun yerine nasıl bir sistem olsaydı mantıklı olurdu, bir medeniyetin olmazsa olmazları üzerinden gidelim:</p>
<ul>
<li>Eğitim</li>
<li>Sağlık</li>
<li>Sanayi</li>
<li>Tarım</li>
<li>Şehircilik</li>
<li>İletişim</li>
<li>Ekonomik Denge ve Ortak Yatırımlar için Sermaye</li>
</ul>
<p>Ek birimler neler olabilir (demirbaş değil ama yine oldukça önemli):</p>
<ul>
<li>Turizm</li>
<li>Tanıtım ve Markalaştırma</li>
</ul>
<p>Dışarıdan kontrol edilmeyip, eğitimin içerisinde yer alması gereken ana başlıklar nelerdir:</p>
<ul>
<li>Etik ve Ahlaki Yaşam Felsefesi</li>
<li>Çeşitliliğe Saygı ve Tekelciliğe Karşı Duruş</li>
<li>Demokratik Hakların Bilinmesi</li>
<li>Bireysel Sorumluluk Bilincinin Yerleşmesi</li>
<li>Doğa ve İnsan Yaşamı Arasındaki Dengenin Kavranması</li>
<li>Yapay Zeka, Robotlar ve İnsan Arasındaki İlişkinin Sınırlarının Çizilmesi</li>
<li>El Becerileri ile Yaşam Becerilerinin Temelleri</li>
<li>Yaratıcı Fikir Bulma, Araştırma, Deney ve Tez Yazmanın Temelleri</li>
</ul>
<p>İlk iki listenin her biri için bir bakanlık gibi, "birlik"ler kurulduğunu düşünün. Neden bakan yerine birlik diyorum, çünkü bakan denince "ha o konuya bakan biri var nasılsa ya ben oturayım en iyisi" hissi veriliyor. Kelimeler güçlüdür. </p>
<p>Birlik nedir peki?</p>
<p>Yeni sistemde her bir birlik, bir medeniyetin olmazsa olmaz birimleri adına karar alacak uzmanlardan oluşan yapılardır. (Bugün nasıl oluyor, tarım kooperatifleri tarım bakanlığının saçma kararlarına karşı gidip eylem yapıyor, ama etkisi sıfır. Niye? Çünkü karar alma mercii gıda şirketleri padişahımızın yandaşlarından oluşuyor ve onlar ne isterse o oluyor. Kooperatifleri kim takar?)</p>
<p>Birlikler -hadi yine tarımdan gidelim güzel örnek oluyor-, her bir şehrin içinden o konu hakkında en bilgili sayılan ve halk tarafından seçilmiş kişilerden oluşur. Yine, temsilci sayıları nüfusa oranlıdır, ama bir de o şehrin ekonomi profiline de uygun olmalıdır. Antalya ve Bursa'nın nüfusu denk olsa bile ekonomileri eşit derecede turizme dayanmaz örneğin; işte buna göre bir matematiksel çözüm bulunmalı ve ona göre sayıda her bir sektörden/demirbaş konudan temsilci çıkarılmalıdır. Tarıma dönelim. Yozgat'tan 5 çiftçi veya ziraat uzmanı, Ankaradan 15 çiftçi veya ziraat uzmanı seçebilir halk örneğin. Peki, ben bir doktorum diyelim ve çiftçilikten zırnık anlamıyorum. Nasıl oy vereceğim derseniz, "vermeyeceksiniz" derim. Bilmediğiniz soruyu boş geçeceksiniz, bu kadar basit. Herkesin her konuda fikri olmak zorunda değil. Ben de aynı şekilde, -dr. olduğumu varsayalım- bir çiftçinin tıp alanında görüş beyan etmesini tercih etmem zaten. Burada amaç, her temel sektörde işin uzmanları ve çalışanları tarafından karar alınmasını sağlamak ve işi bilene bırakmak.</p>
<p>Birliklerden oluşan meclis, karar alma süreçlerinde birbiriyle rekabet haline olabilir mi, elbette olabilir ve olmalıdır da. Örneğin tarım ilaçlarını artırmak isteyen tarım birimi üyeleri, çıkarttıkları yasa tasarısını sunduklarında şehircilik ve sağlık biriminden ret yiyebilir. Yemelidir de. Ama buna karşılık ekonomik denge birimi, bu durumun gıda fiyatlarını çok artırabileceğini ve ekonomik dengesizliğe sebep olabileceğini fark edip tarım birimine destek verebilir. </p>
<p>Burada olan şey gördünüz mü? 1. Her bir birim birbirini kontrol ediyor, kimse kafasına göre iş yapamıyor. 2. İnsanlar oturup tartışacak ve bir orta yol bulunacak; bu sistem, toplumun ve ekonominin farklı kesimlerinden insanların bir araya gelerek gerçekten çözüm için beyin fırtınası yapmalarını sağlayacak. "Senin partin şunu yaptıııı, benim partimse bunu ettiii" diye bağırışmalar yerine ortadaki sorun için gruplar masaya birlikte oturmak zorunda kalacaklar. Ve boş laf yerine, ülkenin iyiye gitmesi için gerçek adımlar atacaklar. </p>
<p>Fikri geliştirmeye devam ediyorum. </p>
<p>Lidersiz, bilgi odaklı, gücü tek elde toplamayan, aktif demokratik katılımla yürüyen, yukarıdan aşağıya değil aşağıdan yukarıya bir yönetim...</p>
<p>Zamanla eklemeler yapacağım. </p>
<p> </p>
            ]]>
        </content>
    </entry>
    <entry>
        <title>Bir Gelecek Hayal Edebilmek...</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/bir-gelecek-hayali.html"/>
        <id>https://www.nilindijitalbahcesi.com/bir-gelecek-hayali.html</id>
        <media:content url="https://www.nilindijitalbahcesi.com/media/posts/34/Martin_Luther_King_Jr_National_Historic_Site_36233249121.jpg" medium="image" />
            <category term="Sosyoloji"/>
            <category term="Solarpunk"/>
            <category term="Gündem"/>
            <category term="Fütürizm"/>
            <category term="Ekonomik Özgürlük"/>

        <updated>2025-04-11T13:04:42+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/34/Martin_Luther_King_Jr_National_Historic_Site_36233249121.jpg" alt="" />
                    "I have a dream" demiş Martin Luther King Jr., 1963'te. Hayal kurmak, geleceği inşa etmenin ilk ve en büyük adımı.
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/34/Martin_Luther_King_Jr_National_Historic_Site_36233249121.jpg" class="type:primaryImage" alt="" /></p>
                <p>"I have a dream" demiş Martin Luther King Jr., 1963'te. Hayal kurmak, geleceği inşa etmenin ilk ve en büyük adımı. Atatürk'ün, daha kurtuluş savaşı sürerken silah arkadaşlarıyla yaptığı sohbetlerde, onlara yazdığı mektuplarda, kurmayı planladıkları cumhuriyetin en ince detaylarını bile düşündüğünü görüyoruz. Hayal kurma eylemi olmadan, bugün sizi sömüren elitlere, diktatörlere, otoriter rejimlere karşı yaptığınız direnişin alt yapısı boş, bağlantıları güçsüz, geleceği sisli olacaktır. Kitleleri bir an önce elle tutulur bir şeyler yapmaya yönlendirecek olan tek şey, bugünden hayal kurmaya başlamaktır. </p>
<p>Ne yazık ki, yıllardır yoğun geçen gündem içerisinde adeta gölgemizle bile kavga eder hale geldiğimiz için hayal kurmanın önemini unuttuk, belki de elimizden en önemli şey olan umudu almaya çalışan özel bir psikolojik savaşın kurbanı olduk.</p>
<p><em><strong>Bu kafa yapısından çıkmanın yolu ne, yine hayal kurmak!</strong></em></p>
<p>Bir önceki yazımda bir girizgah yaptım ama çok plansız programsızdı. Şimdi biraz daha güzel, detaylı ve planlı yazmaya çalışacağım. Bunu bir beyin fırtınası olarak görün lütfen ve siz de fikirlerinizi paylaşın.</p>
<p>Bu benim hayalimdir: </p>
<p class="msg msg--warning">Öncelikle şunu söylemeliyim, hiçkimsenin veya hiçbir küçük grubun haddinden fazla güç toplamasına izin verilmemesi gerekiyor. Güç orantısızlaştıkça sömürü kaçınılmaz hale gelir, sömürüyü meşru kılmak için de cehalete ve yozlaşmaya prim verilir. Şirketlerin, günümüz bankacılık sistemi ile el ele vererek nasıl aşırı güçlendiği, insanlar ve doğa üzerinde nasıl gereksiz yere hegemonya kurduğunu Uyanma Saati videolarında 2012 yılında anlatmıştım: <a href="https://www.youtube.com/c/uyanmasaati">https://www.youtube.com/c/uyanmasaati</a> <br><br>İlk video şuydu:<div class="post__iframe"><iframe loading="lazy" width="560" height="315" src="https://www.youtube.com/embed/CdvsoiUVy40?si=wrLVa4VsnMVkc3Kv" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="allowfullscreen"></iframe></div>
<p> </p>
<h3><strong>Temeli oturttuysanız, başlayalım:</strong></h3>
<p>1. Gücün tek elde toplandığı, tek amacı büyüme olan ve hem işçilerin hem doğanın sömürüsüne dayalı şirketler (corportation) yerine, çalışanların şirketin sahibi olduğu kooperatiflerin ağırlıkta olduğu bir ekonomi modeli. </p>
<p>Bkz: <br><a href="https://youtu.be/nRgZQHqb07A?si=Wgl2f7C0zP1-HY7W"></a></p>
<div class="post__iframe"><iframe loading="lazy" width="560" height="315" src="https://www.youtube.com/embed/4M6lrhuiPv0?si=w52B3RAqs-741Ygw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="allowfullscreen"></iframe></div>
<p>2. Tekelcilik, tek adamcılık, partizanlık, ötekileştirme ve ayrıştırma yerine çeşitliliğe, eşitliğe, paylaşımcılığa ve bireysel özgürlüğe önem veren bir toplum.</p>
<p>3. Komünizm, devletçilik, kapalı ekonomi gibi sistemlerin hantallığı ile neo-kapitalist sistemin aç gözlülüğü arasında bir denge kurmak. Bunun için, liberal ekonomi ile birinci maddede bahsettiğim kooperatifçiliği birleştirecek, tüm dünyaya model olabilecek yepyeni bir ekonomik bakış açısı tasarlamak: Serbest piyasada işçiler tarafından yönetilen kurumlar, büyüme ve ele geçirme amacı üzerinden değil, daha kaliteli ürün üretmek, daha sürdürülebilir teknolojiler geliştirmek, toplum ve çevre için daha iyi olanı başarmak üzerinden rekabet etmeliler. </p>
<p>4. İkinci maddenin destekleyicisi unsur olarak, dini inançların ve inançsız kalmayı seçmenin siyasi malzeme yapılmasına izin verilmeyen, laik hukuk ve devlet düzeni. </p>
<p>5. Hukuk demişken, ülkedeki en güçlü kurumun mahkemeler olduğunu ve adil yargılamanın toplum düzeninin, ekonominin temeli olduğu anlayışını oturtmak. Hiçkimsenin, mahkemeleri satın alamayacağı bir sistem inşa etmek.</p>
<p>6. Bir gün borç para üretmekten başka işe yaramayan, boş yere sadece finansal büyümeyi tetikleyen bu bankacılık sisteminin çökmesi hayaliyle yaşıyorum; ama o zamana kadar mecburen var olan sistem içerisinde bir çözüm bulmamız gerekecek. Ayrıca illa ki parayı veya ona benzer bir şeyi değer değiş tokuşu yapma amacıyla kullanmamız gerekecektir, zira pratik olduğunu kabul etmek lazım. O zaman kötünün iyisi olarak bankacılıkta da kooperatif bankaların yaygınlaşması en makul çözüm olabilir. En azından Hitler zamanında yaşandığı gibi, bankaların yeni diktatörleri finanse etmesi türünden riskler yolun başından bertaraf edilmiş/zorlaştırılmış olur. </p>
<p>7. Çevre ve şehircilik, adeta kutsal bir konu başlığıdır. Hayalimdeki dünyada, içinde bulunduğumuz koşullara göre, hem insanların hem doğanın iyiliği için tasarımlar yapılır. Bugün sadece şirketlerin söz söyleyebildiği, parayı bastıranın istediği araziyi alıp bina yapabildiği sistem bitmiş, yerine toprağa, ekonomik üretime, insan sağlığı ve psikolojisine, rüzgarın yönüne, fay hattına göre tasarlanmış, nefes alan şehirler; arabaları değil insanları önceliklendiren yollar, ulaşım alternatifleri, sokaklar ve yaşam alanları tasarlanır.</p>
<p>8. Eğitim konusu, köy enstitülerinin çağdaş versiyonlarıyla insan topluluklarının en küçük birimine ulaşabilir şekilde aşağıdan yukarıya tasarlanır, yukarıdan aşağıya dikte emte şeklinde müfredat belirlenmez. Çocuklar, yaşamın ilk yıllarından itibaren kendilerine bakmayı, topluluklarına faydalı olmayı başarmaları için gerçek becerilerle donatılır. Ahlaki düşünce, felsefe, yaratıcılık gibi konulara ek olarak el emeği becerileri öne çıkar; bu becerilerin geliştirilmesi matematik ve dil becerilerinden daha önemsiz görülmez. </p>
<p>9. Polis yurt içinde halkın can güvenliğini korur, ordu yurt dışından gelebilecek tehlikelere karşı halkın can güvenliğini korur. Bu kadar basit. Her iki birim de halkın yaşayış biçimine karışamaz. Koruyucu güçlerde görev alan kişiler yüksek ahlaki becerilerle donatılmadan asla bu göreve getirilemez. Koruyucu güçlerin başkaları tarafından kiralanabilir ve ele geçirilebilir olması düşünülemez, bu yola giren veya girmeye olumlu bakan kişiler rütbesine bakılmaksızın birlikten atılır. </p>
<p>---</p>
<h3>Peki nasıl olacak bu? Yol haritası...</h3>
<h4>1. Otokrasiden kurtulmak:</h4>
<p>Bu bir savaş. Yumuşatmaya hiç gerek yok. Elitler, ellerindeki para ve gücü kaybetmemek için her şeyi yapmaya hazırlar. Bu nedenle, bizim de savaşın her bir cephesinde yerimizi belirlememiz ve ona göre güçlerimizi birleştirmemiz gerekiyor. </p>
<ul>
<li><strong>Propoganda Cehpesinde Savunmadan Atağa Geçmek: </strong>Otokrasi ve demokrasi arasındaki farkı insanlara anlatmak. Tekelciliğe giden yol ve kooperatif farkını açıklamak gibi çalışmalar yapmak. Halkın kafasından sağ-dindarlık ikilisinin anlamsızlığını silmek gerekiyor. Sağın aslında güce biat etmekten ibaret olduğunu, güç isteyenlerin de bunun için dini duyguları kullandığını kavramaları gerek bu insanların. İnsanlara, "bak, bu dizgin. Dizgin sana bağlı, ucunu da bu adamlar tutuyor."u göstermek lazım. Aynı şekilde, insanların ellerindeki gücün farkına varmaları ve bununla neler yapabileceklerini, demokratik haklarının neler olduğunu anlatmak gerek. En basit araçlarla; yani animasyonlar, görseller, sosyal medya içerikleri ve konuşmalarla adeta çıkarma yapmak gerekiyor. Trol orduları varsa, bilinç oluşturma orduları da kurulmalı. Sosyal medyada dağınık şekilde içerik üreten pek çok kişi, birbirlerini destekleyerek ve ağız birliği yaparak mesajların daha çok insana görünmesini sağlamalı, birlikte oturup daha fazla fikir geliştirmeli, örgütlenmelidir. Sanatçılara, tasarımcılara, içerik üreticilerine, yönetmenlere, metin ve senaryo yazarlarına, ÇOK ihtiyacımız var. Yalan haberlerin yayıldığı iletişim kanallarında algoritmayı kendi tarafımıza çekmek ve onların yolunu kesmek için cvp vermemek, ekran görüntüsü alıp kanıt olarak bir kenara kaydetmek ve bloklamak yeterlidir. Sayılarının çok az olduğunu, tek amaçlarının moral bozmak, suyu bulandırmak ve yıldırmak olduğunu unutmamak gerek. </li>
<li><strong>Örgütlenmek: </strong>Bugüne kadar dağınık halde olan halkın, siyasi partiler, dernekler, direniş toplululukları, üniversiteler veya yeni kurulacak çeşitli birlikler altında toplanması gerekiyor. Bu örgütlerin birbirleri arasında iletişimin ve desteğin kesilmemesi için de ayrıca bir yol bulunması ve hepsinin tek ses halinde hareket etmesi gerekiyor. Yani birisi şu gün boykot yapalım derken öbürü başka bir gün boykot yapalım diye ilan paylaşmamalı; uyum sağlanmalı. </li>
<li><strong>Bölünmeye karşı yeni bir yapı önerisi: </strong>Halkın farklı kesimlerinin ayrıştırma karşıtı söylemlerle birleştirilmesi lazım. "Bizi bir daha böyle bölemesinler" diyerek farklı kesimler arasındaki ortak nokta ve bağlantılardan oluşan bir iletişim ağı kurulmalı. Bu burada dursun, düşünüyorum hala. Ama Türk tarihinden örneklere bakmak gerekiyor bence; örneğin Alplik kurumu, Ahilik vs gibi birlikler sadece kendilerini değil, birbirlerini besleyen diğer birliklere de arka çıkıyordu. Öyle bir çağdaş versiyonu kurgulanmalı ki bunun, örneğin "Çiftçilere dokunursak onların müttefiki olan gıda kooperatifleri ayağa kalkar, gıda kooperatifleri ayağa kalkarsa o zaman üniversiteler canımıza okur, üniversitelere dokunursak polisi direkt karşımıza almış oluruz..." gibi bir "halka dokunan yanar" sistemi oluşturmak lazım.</li>
<li><strong>Arşiv yapmak:</strong> Hem suç kanıtları olarak, hem mücadele eden kahramanları unutmamak ve onurlandırmak için. </li>
<li><strong>Gelecek inşası için şimdiden somut projeler üretmek: </strong>AKPnin sebep olduğu hasarı onarmak ne yazık ki yıllar alacaktır; özellikle ordu, yargı gibi en temel kalelerimizi çete mensuplarından temizlemek kolay bir süreç olmayacaktır. Ama o sırada, progresif şekilde kendi doğrularımızın gösterdiği yönde harekete geçip geleceğimizi inşa etmeye başlayabiliriz. Atatürk'ün, daha ortada Türkiye diye bir ülke bile yokken ve savaş devam ederken kuruluş sonrası yapılacakların planını silah arkadaşlarıyla paylaştığını ve harekete geçtiğini hatırlayın.
<ul>
<li>Örneğin, daha önce özelleştirilen ve sermayenin elinde toplanan gücün yeniden halkın eline verilmesi için ne yapılabilir, nasıl bir yol izlenebilir, buna karar vermek gibi çok büyük işlerimiz var. Ekonomi öyle bir modele dayanmalı ki, halk kooperatifleri ve kamu kuruluşları özel sektör kuruluşlarından daima daha güçlü olsun ve öyle kalabilsin. Yabancı sermaye için ise Türk işçi çalıştırmanın öyle kolay lokma olamayacağının gösterilmesi önemli. Biz satın almaktan çok satan bir ülke olma yolunda ilerlemeliyiz; o nedenle Türk markalarının yükselişi ve korunması için çok ciddi projeler hazırlanması lazım. </li>
<li>Bir diğer önemli konu da eğitim. Çağdaş köy enstitüleri ve şehirden köye dönüş için projeler tasarlayabiliriz. Zaten eğitim sistemini sil baştan düzenlemek lazım. Bu enstitülerde ne öğretilecek, kaç öğretmen gerekiyor, kaç yerde merkez kurulmalı, bütçesi ne olacak, hepsinin elimizde hazır sayılarının olması için en ince detayına kadar çalışılmalı. Bu tür ilerici projelere taş koyabilecek tarikat ve cemaatlerin nerelerde yoğun ve güçlü faaliyet gösterdiğini, kimlerden oluştuğunu, hangi yalanlara başvurduklarını belgeleyerek neyle karşılaşabileceğimizi önceden bilebiliriz. </li>
</ul>
</li>
</ul>
<h4>2. Otokrasi sonrası ara dönem:</h4>
<ul>
<li>Tıpkı cumhuriyetin ilanından sonraki dönemde tek parti düzeni ile bir süre devam edilmesi gibi, otokrasiye "halk eliyle" bir süre daha devam edilmesi gerekiyor. Bunun nedeni, uzun yıllardır devletin, özel sektörün her alanına yayılan çeteleşme ağının temizlenmesi için daha progresif hareket edilmesi gerekliliği. Şu aşamada her şey henüz sıcakken ve çete mensupları hala güçlü konumlarda oturmaktayken birden demokrasiye geçmek büyük aptallık olacaktır. Çünkü onlar, daha önceden yaptıkları gibi demokrasiyi bir araç olarak kullanıp yine istedikleri konuma geri dönmeyi başaracaklardır. </li>
<li>Bu ara dönem ayrıca en tehlikeli aşamadır, çünkü halk "savaşı kazandık, otokratik lider ve çetesini devirdik" düşüncesiyle rehavete kapılıp bir anda kaleyi boş bırakabilir. Bu boş kaleye, elitist çete üyelerinin verdiği destek sayesinde yabancı bir ülke bile gelip oturabilir; Arap Baharı sonrasında çoğu ülkenin tam olarak demokratikleşmek yerine daha da sömürge haline geldiğini unutmayalım. Bunun olmaması için, otokrasi devrildikten sonra neler yapılacağının net bir stratejisinin olması ve bunun örgütlenmiş halk tarafından iyice bilinmesi gerekiyor. </li>
<li>Bu arada, "hani demokrasi istiyordunuz, parlamenter rejim istiyordunuz, siz de gücü elde edince değiştiniz, hepiniz aynısınız" türevi propogandalara karşı da dikkatli olmak ve halka en başından bunun neden yapıldığını, bunun geçici bir süreç olduğunun anlatılması lazım. </li>
</ul>
<h3>3. Gerçek, doğrudan demokrasiye geçiş:</h3>
<ul>
<li>Ara dönemi sabırla atlatıp temizliği tamamladıktan sonra, yani gerçek suçlular içeri girip masumlar dışarı çıktıktan ve doğru kişilere doğru yetkiler verildikten ve sarsılmaz temeller atıldıktan sonra aşama aşama normalleşmeye geçilir. Demokrasiye geçmeden önce yeni tasarlanan eğitim kurumları da çoktan işlemeye başlamış ve ilk mezunlarını vermiş olmalıdır. En önemlisi de, daha önce özelleştirilen ve sermayenin elinde toplanan gücün yeniden halkın eline verilmiş olması konusu, bununla ilgili birinci aşamada üretilen projeler hayata geçmiş ve yürürlükte olmalı. </li>
<li>Sonrasında, güçler ayrılığı ilkesi, yani yasama, yürütme ve yargının birbirinden ayrılması ile son vuruş gerçekleşir. Başkanlık sisteminden başbakanlık sistemine geçilmesi konusunda Türkiye'nin kültürel alt yapısı nedeniyle hala bazı endişelerim var; halka ait yapıları katakulli yöntemlerle özelleştirerek kendi cebini doldurmak isteyen sağ görüşlü toplulukların oluşması, bunların yine din söylemini kullanarak seçimle başa gelmesi ve liderinin diktatörleşme yoluna girmesi konusunda halkın çok bilinçli durması gerekiyor. Yasama, yürütme ve yargı birbirinden ayrılmalı, ama başkan-başbakan-cumhurbaşkanı seçeneklerinin içinde Türkiye'ye uygun bir ara yöntem bulunmalı diye düşünüyorum. </li>
<li>Üstteki konuya ek olarak teknokrasi yanlısı olduğumu söylemeden geçemeyeceğim. Milletvekili olmanın şartları bugünkünden çok farklı olmalı, herkes uzmanı olduğu konuda temsilci olabilmeli diye düşünüyorum. Öyle bir yeni sistem kurmamız lazım ki dünyaya emsal teşkil etsin. Örnek veriyorum, tarımdan anlamayan bir vekil, nasıl olur da tarım konusunda çıkacak bir yasa tasarısında oy kullanabiliyor? Bu hiç anlamadığım bir mesele yıllardır... O nedenle en temel meslek birlikleri, kooperatifler vs'den oluşan ana konu başlıklarının farklı illerden temsilcilerinin olması gerektiğini düşünüyorum. Bir önceki aşamada kurgulanan yapıların her birinin bir temsilciler grubu olabilir, ardından bu temsilciler fikirlerini diğer birliklere sunarak yasa için onay isteyebilir. Yine tarımdan örnek verecek olursak, tarım birliği daha fazla üretim için tarım ilacı kullanımını artırmak istiyorsa, buna tabipler birliği veya ona benzer halk sağlığıyla ilgilenen birim ile çevre ve şehircilik birimi karşı çıkabilecek veya makul bir miktardaysa onay verebilecektir. Bunun olabilmesi için, alınacak kararların bilimsel olarak yararlı mı zararlı mı olduğuna karar verebilecek bilinç ve deneyime sahip insanların karar alma mercinde oturması gerekiyor.</li>
<li>Böyle bir teknokrasi sistemi kurulacak olursa başbakan ne işe yarayacak diyebilirsiniz. İşte ben de buna takılıyorum. Bence mecliste bir moderatör olması ama herhangi bir liderin olmaması, sadece ülkeyi temsil edecek bir "sözcü"nün olması gerektiğini düşünüyorum. Çok mu uçtum? Demiştim ya, hayal bu! Hayal kurmadan gerçek anlamda nasıl bir demokrasi kurulabilir, nasıl karanlıklar aydınlığa çıkabilir ki? Daha iyi bir fikriniz varsa siz de yazın ki geliştirelim. </li>
</ul>
<p> </p>
<p>Ben şu son maddedeki fikre takıldım, onu bir geliştirip yeni bir yazı yazayım en iyisi...</p>
<p>Lütfen siz de düşünün ve aklınızdaki daha iyi olabileceğini düşündüğünüz fikirleri paylaşın.</p>
<p>Esenlikler dilerim!</p>
            ]]>
        </content>
    </entry>
    <entry>
        <title>Otokratların Bir Projesi Var, Peki Ya Biz Demokratların Projesi Ne?</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/onlarin-bir-projesi-var-peki-ya-biz-muhaliflerin-projesi-ne.html"/>
        <id>https://www.nilindijitalbahcesi.com/onlarin-bir-projesi-var-peki-ya-biz-muhaliflerin-projesi-ne.html</id>
        <media:content url="https://www.nilindijitalbahcesi.com/media/posts/32/0_3xCiLamHIW2yho_e.webp" medium="image" />
            <category term="Sosyoloji"/>
            <category term="Solarpunk"/>
            <category term="Gündem"/>
            <category term="Fütürizm"/>
            <category term="Ekonomik Özgürlük"/>
            <category term="Antropoloji"/>

        <updated>2025-04-09T12:38:18+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/32/0_3xCiLamHIW2yho_e.webp" alt="" />
                    Evet, yıllardır (bir sır değil) Büyük Ortadoğu Projesi doğrultusunda tam gaz ilerliyoruz. Bu ilerlemenin önüne çıkan tüm engeller, ahlak kurallarını&hellip;
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/32/0_3xCiLamHIW2yho_e.webp" class="type:primaryImage" alt="" /></p>
                <p>Evet, yıllardır (bir sır değil) Büyük Ortadoğu Projesi doğrultusunda tam gaz ilerliyoruz. Bu ilerlemenin önüne çıkan tüm engeller, ahlak kurallarını yıkmak, demokrasiyi takmamak, hukuku çarpıtmak, halkı sömürmek, milli ve doğal kaynakları yabancılara satmak uğruna da olsa kaldırılıyor. Belli ki çok büyük ve önemli, uzun soluklu bir hedef var ortada.</p>
<p>Ha, projenin detaylarını bilmiyoruz; tek bildiğimiz, bizim tek adamın kendince bir "padişahçılık" ve "halifecilik" oynama hevesinde oluşu. Muhtemelen Suriye topraklarını (ve belki dahasını) yeniden Türkiye'ye katıp, "işte, Osmanlı zamanı kaybedilenleri geri kazandık" demek falan gibi bir hayali var. ABD ise ipleri elinde tutan taraf olacak ve Ortadoğuda hiç elini kirletmeden, tamamen Türkiye aracılığıyla yeni kaynaklara ulaşmış olacak.</p>
<p>ABD'nin kazanımlarına bakar mısınız? Mis gibi jeopolitik konum, hem Ortadoğu hem Asya'ya komşu, uzaktan da Rusya ve Avrupa manzaralı... Bir de kazınca altında petrol çıkıyor, değmeyin keyfine! Yani Türkiye, teoride bağımsız gibi gözükürken pratikte bir ABD sömürgesi olacak. </p>
<h3>Peki gelelim hayaller vs. gerçekler karşılaştırmasına...</h3>
<p>Tuhaf olan, bu kadar uzun soluklu bir projenin eş başkanı olmasının sonucunda başarıya ulaşsa bile, muhtemelen ömrü bunu görmeye yetmeyecek. Dikkatinizi çekerim ve tekrar vurgulamak isterim: Ömrü, her şeyini adadığı bu büyük projenin sonuçlarını görmeye bile yetmeyebilir, ama yine de durmuyor. Hırsa bakar mısınız? Bu nasıl bir kararlılıktır?</p>
<p>Peki, bizde ne eksik? Biz, diktatörlük istemediğimize eminiz. Ama onun yerine ne istediğimizin net bir resmini çizemiyoruz. Daha doğrusu çiziyoruz ama bunu içinde bulunduğumuz ABD, Avrupa, Rusya ve Ortadoğu dinamikleri içinde konumlandıramıyoruz.</p>
<p>Atatürk bize anahtar kelimeleri vermiş: Tam bağımsızlık, demokrasi, hukuk, üretmek, çalışmak, kalkınma, yurt içinde ve dışında barış, bilim ve teknolojik ilerleme, hak hukuk, insan ve özellikle kadın-çocuk hakları... Ama manifestomuzu bu anahtar kelimelere göre bizim yazmamız gerekiyor. Zaten o yüzden Gençliğe Hitabe'de muhtaç olduğumuz gücün "içimizde" olduğuna dair bir mesaj var. Özetle, "Bundan sonrasını nasıl çözeceğin senin elinde ey Türk genci" diyor, "Artık onu da ben bilemem, bir zahmet gelecekteki şartlara göre sen gereken adımları atacaksın" diyor. Verilen mesajın altındaki anlam bu.</p>
<p>Bu durumda, bizim de içinde bulunduğumuz çağ, oyuncular, riskler, gelişen teknoloji ve dünya dinamikleri... Hepsini göz önünde tutarak kendi hayalimizdeki Türkiye'yi net şekilde resmedebilmemiz ve bu ortak hayalde halk olarak buluşabilmemiz lazım. </p>
<p>İkinci bir konu: Dikkatimi çeken en önemli nokta, özellikle son dönemki olaylarda Trump'ın hiçbir şekilde halk konusunda bir yorum yapmaması; planlarını söylüyor, Erdoğan'ı övüyor, adeta "o benim adamım" diyor, planın önüne çıkan siyasetçilerin hapse atılmasına destek veriyor, ama halktan asla bahsetmiyor. Biz, halk olarak bu böööyük adamların liginde adeta etkisiz elemanız. Protesto mu oldu, tutuklarız bi kısmını, korkuturuz, yolumuza devam ederiz kafasındalar. Polis ellerinde, ordu ellerinde, hukuk ellerinde... Atatürk halka seslenirken, gücü doğrudan halkın eline verip "yapabilirsiniz, güçlü olan sizsiniz, sömürgeciler değil" derken, günümüz liderleri tam aksine, adeta halkı "iplemiyor". Bize iyi veya kötü, bir mesaj bile vermiyor! "Ya biz bir Ortadoğu projesi planladık ama, çok güçlü de bir lider adayı bulduk bu iş için ama, acaba halk buna ne tepki verecek? Türk halkı böyle şeyleri sevmez, indiriverir bizi oradan, ne yapsak da bunları ikna etsek?" diye soran bile olduğunu sanmıyorum. </p>
<p class="msg msg--highlight ">Halbuki, liderlerin halkın karşısında<em> titremesi </em>lazım. Gerçek bir demokraside olması gereken budur. </p>
<p>Moral bozmak istemiyorum ama, Gençliğe Hitabe'de Atatürk'ün öngördüğü her şeyi birbir yaşarken bize gereken tek şey cesaret mi, yoksa artık biraz da stratejik düşünmemiz mi gerekiyor, diye soruyorum. Güzel, tamam, cesaretimizi gösteriler ve boykot yoluyla gösterdik/gösteriyoruz. Gaza geldik, heyecanlandık, duygusallaştık. Ama bunun daha geniş kitlelere yayılması lazım, bu bir. A, B, C planlarımızın olması lazım, bu iki. Hepimizi ortak paydada buluşturacak bir hedef, bir hayal, bunu anlatan bir manifesto olması lazım, bu da üç. </p>
<p>Bir anlaşma yapılacağı zaman, taraflar masaya oturduğunda taleplerini karşılıklı olarak birbirine sunarlar. Şu anda, karşısında muhatap bile olmayan iktidar, velev ki bir mucize olup -veya paralel evrende- karşısına halk olarak bizi oturtup, "tamam, ne istiyorsun söyle o zaman!" dese, ağız birliğiyle madde madde "şunları istiyoruz" diyebileceğimiz bir listemiz bile yok. </p>
<p>Örnek veriyorum;<br>Adalet istiyoruz. Yani, ülkemiz bir hukuk devleti olsun. Kimse kimsenin hakkını yemesin, şu ana kadar yemiş olanlar da birbir cezalandırılsın. Gerçek suçlular içeri tıkılsın, sırf muhalefet etti diye içeri tıkılanlar özgür kalsın. </p>
<p>Güzel... Hukuk devleti olalım. Peki, buna ulaşmak için adımlarımız ne? Diyelim, boykotlar sonuç verdi ve iktidara yakın şirketler artık halkı dinlemek zorunda kaldı. Bu şirketler, iktidarı karşısına alıp "abi yapma gel yumuşa biraz" mı diyecek? Peki, bu yumuşama olursa -ki diktatörler yumuşamaz, o şirketleri ya lağveder, ya patronları da içeri tıkar ya da Putin'in yaptığı gibi gizlice öldürtür-, örneğin hapistekiler salınırsa, "teşekkürler ya" deyip yolumuza devam mı edeceğiz? Hukuk devletine dönüşebilmemiz için başka neler gereklidir? Hangi adımlara ihtiyacımız var? </p>
<p>Bunlar hiç konuşulmuyor. </p>
<p>Ben konuşmaya açıyorum. </p>
<h3>SEÇENEK 1: TEK ADAMDAN SONRA YİNE TEK ADAMA GEÇİŞ</h3>
<p>Türkiye, ne yazık ki ilk aşamada tam demokrasi ve güçler ayrılığı ilkesi ile yönetilecek durumda değil. Yılların verdiği hasarı onarmak için, tıpkı Atatürk'ün tek parti rejimiyle yaptığı gibi, elindeki gücü uzun yıllar cehaletle savaşmaya ve kalkınmaya ayıracak, tüm aykırı sesleri (tarikatler, şeriat isterükçüler, neo-liberaller vs) susturacak, höt zöt bir liderin başa oturması lazım.</p>
<p>Tek adam rejiminden çıkışın panzehiri, tıpkı yılan zehirine yine yılan zehirinden üretilen maddeyle müdahale edilmesi gibi, maalesef başka bir tür tek adam rejimine geçilmesi. Bu kişi, esas demokrasiye geçmeden önce bir köprü görevi görecek, ve ideal şartlarda kendisi için belirlenen sürenin sonunda görevi bırakıp halka "buyrun, artık bundan sonrası sizde" diyecek. </p>
<p>Bu tek adam rejiminin bir diğer gerekliliği de Türk insanının hala tam olarak monarşi kafasından çıkamamış olmasıdır. Biz, bir lider etrafında, o kişiyi romantize ederek toplanmayı ve partizanlık yapmayı seven bir milletiz. Hamurumuz böyle. </p>
<p>Ancak bu yolun bir zayıf noktası daha var: Yine ne yazık ki, halk böyle bir lideri kendi içinden çıkarıp başa oturtsa bile, dünya dinamikleri buna izin vermeyebilir, o lider birkaç yıl içinde gizemli bir uçak kazasında falan güme gidebilir. </p>
<h3>SEÇENEK 2: SARAYI DEVİRİP DEMOKRASİYİ GETİREN HALK HAYALİ</h3>
<p>Şu anda muhalif olan tüm genç kesim gibi -çok genç olmasam da artık- benim de idealim bu tabii. Bir Fransız ihtilali sahnesi gibi, Kaçak Saray'ın kapılarını aşıp içeri girişimizi ve tüm dünyayı hayretler içinde bırakışımızı hayal etmeden duramıyorum. Düşünsenize; çiftçiler, işçiler, sindirilmiş veya hakları yenmiş memurlar, kendisine verilen emirleri içine sindiremeyen polisler, askerler, kısacası AKPli olmadığı için sürülmüş, ezilmiş, susturulmuş HERKES... Bir örgütlenebilse, tek bir ağızdan Büyük Ortadoğu Projesini destekleyen sermayeye DEFOLUN diyebilse?</p>
<p>Peki ya sonrası? </p>
<p>Bakın arkadaşlar, her yerde söyledim, yine söylüyorum, Medusa'nın Salı belgeselini izleyin YouTube'dan. Hem orada, hem de dünya tarihinde göreceksiniz ki, diktatörleri besleyen yegane şey sermayedir. Şirketler, kendi çıkarları doğrultusunda kim hareket ediyorsa, kim onlara imtiyazlar tanıyorsa onu desteklerler. Sermayedarlar ve lider, kapitalist dünya düzeninde et ve tırnak gibidir. Bir ülkenin elitlerinin desteği olmadan, o ülkede demokratik yolla başa gelmeyi başarsanız bile bir arpa boyu yol gidemezsiniz. Bakın Erdoğan'a, Ortadoğu'nun padişahı olma hayali için nasıl da sermayedarlarla görüşüp destek kazanmış... Genç arkadaşlar yaşamadı o dönemi ama, Erdoğan başa geldiğinde ben lisedeydim ve şunu çok net hatırlıyorum: Ülkenin düne kadar en seküler görünümlü, içkisinden balosundan taviz vermeyen elit kesimi bir anda muhafazakar bir imaja geçiş yaptı. Altını bırakıp gümüş kullanmaya, eşlerinin başlarını kapatmaya, cumaya gitmeye falan başladılar. İnandıklarından değil ha, rüzgar o yönde estiği için... Bütün o "Türk iş insanları" diye övündüklerimiz, Sabancılar, Kalyoncular, ve daha nicelerinin 180 derece dönüşlerini izledik. </p>
<figure class="post__image"><img loading="lazy"  src="https://www.nilindijitalbahcesi.com/media/posts/32//Kim-kimi-besler-2.png" alt="" width="1600" height="900" sizes="(max-width: 48em) 100vw, 768px" srcset="https://www.nilindijitalbahcesi.com/media/posts/32//responsive/Kim-kimi-besler-2-xs.png 300w ,https://www.nilindijitalbahcesi.com/media/posts/32//responsive/Kim-kimi-besler-2-sm.png 480w ,https://www.nilindijitalbahcesi.com/media/posts/32//responsive/Kim-kimi-besler-2-md.png 768w"></figure>
<p>Yani şunu anlamak lazım: Elinde haddinden fazla maddi güç bulunduran kişiler, işçi halkın iyiliğini düşünmez. Sistem böyle. O zaman, hiçkimseye haddinden fazla maddi güç vermeyen bir sistem kurulması lazım demektir. Bir daha asla, şirketlerin gazlamasıyla yeni bir Hitler ya da Tayyip yaratmamanın önlemi budur. Hele ki ülkenin enerji, su, tarım gibi demirbaş sektörleri kesinlikle satılmamalı, bu tür birimler bir şekilde halka ait olmalıdır. Ha bunun adı nedir, teknik olarak kapitalist bir düzen içerisinde nasıl mümkün edilir bilemem. Bahsettiğim şey komünizm değil, kapitalist dünya düzeninde sürdürülebilir bir sosyalizm. O noktada konunun uzmanı kişilerin, akademisyenlerin söz alması lazım. Ben sadece aklıma gelen en akılcıl fikri yazıyorum. Bazen de fazla bilgiye gömülmemiş birinin tamamen dışarıdan bakan gözle yaratıcı çözümle gelmesi de mümkün olabilir. O nedenle, herkesin fikrini söylemesi lazım diye düşünüyorum, ne kadar çılgınca olursa olsun. </p>
<p>Gel gelelim, sizin de göreceğiniz üzere şu anda güç de, para da, hukuk da, ordu da, polis de tek yerde toplanmış durumda. Ve bu tek yeri besleyen şey yine yandaş sermaye. Evet, onları vurmanın ve yeni müttefikler kazanmanın yolu boykottan geçiyor. Ama bir bakıyorsunuz, öyle sadece Ülker, Espressolab falan değil, koca bir elektrik ağını boykot etmeniz gerek. İçine girmedikleri sektör kalmamış. Atatürk'ün dediği gibi, resmen bütün tersanelere, cephanelere, vs girilmiş durumda:</p>
<figure class="post__image"><img loading="lazy"  src="https://www.nilindijitalbahcesi.com/media/posts/32//Gn_XS1iXcAAcYbH.jpeg" alt="" width="1280" height="1509" sizes="(max-width: 48em) 100vw, 768px" srcset="https://www.nilindijitalbahcesi.com/media/posts/32//responsive/Gn_XS1iXcAAcYbH-xs.jpeg 300w ,https://www.nilindijitalbahcesi.com/media/posts/32//responsive/Gn_XS1iXcAAcYbH-sm.jpeg 480w ,https://www.nilindijitalbahcesi.com/media/posts/32//responsive/Gn_XS1iXcAAcYbH-md.jpeg 768w"></figure>
<p>Artık iktidar, satacak bir şey kalmadığı ve beslenecek müttefik sermayedarların tamamına zaten sahip olduğu için, daha fazlasına göz dikti. Tam olarak Trump-Tayyip aşkının ana nedeni bu... Yeni sermayedar, halkın varlığını bile göz önünde bulundurmadan doğrudan ülkenin liderine seslenip "sen benim her istediğimi yaparsın dimi aşkitom" diyor. Ve bizimki gerçekten de her istediğini yapacak. 2000lerin başında nasıl ki Türkiye'nin en büyük şirketlerinin her istediğini yaptı, 23 yıl onu ayakta tutacak gücü ve kendisine saraylar yaptıracak, uçaklar, gemiler aldıracak parayı elde etti, şimdi sıra ABD'nin istediklerini yaparak padişahlığını ilan etmekte. Bu, son hamle. (E önceden de ABD desteği yok muydu, diye sorabilirsiniz. Vardı ama artık daha çok önem kazandığını, çünkü son aşamada giderek daha büyük desteğe ihtiyaç duyduğunu düşünüyorum)</p>
<h3>Bu bilgiler ışığında, gelin size "I have a dream" deyip aklımdaki ideali paylaşayım.</h3>
<p>Yukarıdaki iki yolu da düşünecek olursak, ilk seçeneğin zayıflığı ortada: Allami cihan gelse, padişahımız onu da ya hapse atacak, ya helikopterini düşürtecek, ya diplomasını sildirecek falan filan... Yapamasa ve bu kahraman lider başa otursa bile, bu kez dıj güjler devreye girip bu kişiyi tarihten silecek. </p>
<p>Demek ki, elimizde bir tek biz varız: Halk. </p>
<p>Sade halk ne yapabilir? Tarihten örneklere baktığımızda, canı yanan herkesin birleşerek yumruğu diktatörün üstüne indirdiğini, ancak o şekilde başarılı olabildiklerini görüyoruz. Canı yananlar sadece üniversite gençliği değildir; evet, sembolize ettikleri şey ülkenin aydınlık geleceği, özgürlük, cesaret, bilim, sanat, demokrasi vs... AMA, onlar ne yazık ki şu şartlar altında piyon rolündeler ve hep söylediğim gibi, satranç tahtasında diğer taşlara da ihtiyacımız var. O nedenle çiftçinin de, işçinin de, hatta polis ve askerin içinde karşıt görüşten olan herkesin üniformasını çıkarıp bu eylemlere katılması ve boykota destek vermesi gerekiyor. İşin özünde hepimiz insanız ve tek istediğimiz şey şu hayatta insanca zaman geçirebilmek. Bu kadar. Bunun için hangi kesimden, hangi meslekten olduğunuzun bir önemi olmamalı, ortak paydada bir araya gelinebilmeli. </p>
<p>Hayalimdeki Türkiye, işte bu yüzden gerçekten "insanlar" tarafından yönetilen bir ülke. Uyanma Saati projesinden de hatırlayacağınız gibi yılanın başı olan bankacılık sistemi değişmeden kapitalizm değişmeyecek, bu belli. Ama en azından şirketlerin yapısını gözden geçirip, tek elde güç toplayan "aile şirketi" ve holdinglerin önünün alınabileceğini düşünüyorum. Birincisi, hepimizi ilgilendiren şirketlerin sermayedarları halkın kendisi olmalı.</p>
<p>Doğan çocuğa vergi numarası vermeyi akıl edebildiğimiz kadar, elektrik dağıtım şirketinden hisse de vermeyi de akıl edebilmemiz lazım. Kooperatifçilik mi, evet. Ama eskisinden çok daha iyi örgütlenmiş, ülkenin temel yapı taşı haline gelmiş bir kooperatifçilikten bahsediyorum. Halk üretecek, ürettiğini hem yurt içine hem dışına satacak; ancak bu ana kurumlar hiçbir şekilde özelleştirilemeyecek, çünkü zaten halka ait, yani zaten özel olacak. Eh, tüm halkı kapı kapı gezip satış onayı da alamayacağınıza göre, bazı kurumlar gerçekten "satılamaz" olacak. Aynı zamanda, kurumların ne kadar kar edeceği de önemli olacağı için özel sektör-devlet kurumu ayrımı da olmayacak. Daima gelişime açık ve halkın elinde olan yapılar oluşturmalıyız diye hayal ediyorum. </p>
<p>Ekonomi konusunda ipleri halkın eline almasıyla taşlar yerine oturacak. Artık hiçbir şirket, hukuku istediği gibi esnetip bükemeyeceği için "hedeflerine uygun bir lider" bulup onu beslemek gibi çözümlere yönelemeyecek. Söylememe gerek yok, güçler ayrılığı ilkesi anayasanın değiştirilemez maddesi olacak; parlamenter sisteme geçilecek, ancak milletvekili olabilmenin şartları bugünkünden çok farklı olacak. Singapur, hem otokratik bir rejim hem de teknokrasi olması açısından enteresan bir örnek deniyor. Otokrasi kısmını almayıp, sadece teknokrasi kısmına odaklanırsak bence imkansız bir yol değil. TBMM öyle bir yer olmalı ki, işini gerçekten bilen, eğitim seviyesi yüksek kişileri bir araya toplamalı. Ülkenin en iyi beyinleri temsilciliğe aday gösterilmeli, aşağısı kabul edilmemeli. Evet, işin bu kısmında işe daha katı bakıyorum. Elitizim olarak görmek isteyen görsün, ama bir ülkenin geleceği eğitimsiz kesime bırakılamaz. Gider fikir alır dinlersin, ihtiyaçlarını meclise taşırsın, ama karar alma kısmını bir zahmet işin uzmanına bırakmalısın. Ayrıca şu anda eğitim kalitesi ve kültürel yozlaşma açısından o kadar gerideyiz ki bu çukurdan çıkmak için elimizdeki en iyi araç gereci göreve koşmaktan başka çaremiz yok. Hele bir çukurdan çıkalım, hele bir köy enstitülerini modernleştirerek yeniden kuralım, üstünden birkaç nesil geçsin, sonra bu şartlar esnetilir. Ama henüz erken. </p>
<p>Eğitim dedik, köy enstitüleri dedik. Bir zamanlar bize anlatılan o "keman bile çalıyorlarmış" şeklindeki romantik hikayeler ne yazık ki ülkemizin sosyo kültürel yapısına uymuyor. O nedenle "günümüz şartlarına göre güncellenmiş köy enstitüleri" dedim. Büyük şehirlere göçün geri çevrilebilmesi demek, ekonomik gücün ülke içerisinde daha eşit yayılması anlamına da geliyor. Ben istiyorum ki ülkenin en ücra köyünde bile temel şeyleri döndürebilecek ekonomi bulunsun, kimse göç etmek zorunda kalmasın.</p>
<p>Bugün, yapay zeka çok hızlı şekilde kafa işlerini de elimizden alıyor. Robotlar zaten uzun zamandır üretim ve dağıtım gibi kaba kuvvet işlerinde devrede. Bu değişen şartlar altında Türkiye'nin sil baştan bir sistem kurgulaması ve işsiz kalan bunca insanın ne yapacağını oturup düşünmesi gerekiyor -diğer tüm ülkelerde şu anda konuşulduğu gibi-. Bu süreçte teorim, el emeğinin yeniden değer kazanacağı yönünde. Yapayzeka ve robotlar, bugün şehirlerde yapılan işlerin çoğunu üstlenecekse, sürdürülebilirliği olmayan kocaman kocaman şehirlere tıkışmanın anlamı nedir? Hele ki deprem bölgesi olan, su konusunda geleceği pek de parlak olmayan, doğal kaynakları hırpalanmış ve yağmalanmış bir Türkiye coğrafyasında... Buna karşılık, köylere dönen insanların kendi gıdasını ve temel eşyalarını ürettiği, yerelleştiği bir ekonomi olabilir. Yani, yeni nesil, modern köyler kurulabilir.</p>
<p>Biraz uzun oldu ama işte, yeni nesil köy enstitülerinin bu konuda çok önemli bir rol alabileceğini düşünüyorum. Biraz eskiye dönüş, biraz gelecekçilik.  Aynı anda hem ileri teknolojinin konforu, hem doğayla uyumlu yaşamanın huzuru. Kulağa romantik mi geliyor? Ben bir Solarpunk'çıyım dostum! (Bkz. <a href="https://solarpunkmagazine.com/9-reasons-why-solarpunk-is-the-future/" target="_blank" rel="noopener noreferrer"></a><a href="https://solarpunkmagazine.com/9-reasons-why-solarpunk-is-the-future/" target="_blank" rel="noopener noreferrer">Solarpunk Magazine</a>, <a href="https://en.wikipedia.org/wiki/Solarpunk">https://en.wikipedia.org/wiki/Solarpunk</a> )</p>
<figure class="post__image"><img loading="lazy"  src="https://www.nilindijitalbahcesi.com/media/posts/32/0__3yHEdhxibG6Yrl3.webp" alt="" width="689" height="360" sizes="(max-width: 48em) 100vw, 768px" srcset="https://www.nilindijitalbahcesi.com/media/posts/32/responsive/0__3yHEdhxibG6Yrl3-xs.webp 300w ,https://www.nilindijitalbahcesi.com/media/posts/32/responsive/0__3yHEdhxibG6Yrl3-sm.webp 480w ,https://www.nilindijitalbahcesi.com/media/posts/32/responsive/0__3yHEdhxibG6Yrl3-md.webp 768w"></figure>
<p>Gördüğünüz üzere, mesele sadece otokrasiyi başımızdan atmak ve demokrasiyi geri getirmek değil arkadaşlar. Aynı zamanda geleceğimizi de kendimiz tasarlamamız gerekiyor ve bu da bizim elimizde. Dünya böyle bir yer değil diyebilirsiniz, ben de size diyorum ki "henüz" değil, ama ona yön vermek elimizde. </p>
<p>Umutlu bir bitiş oldu, ama Türkiye'deki otokratik rejimi devirmekten Solarpunk'a nasıl geldik onu ben de anlamadım. Bunu başka bir yerde ayrıca ele almalıyım. Hayal kurmayı severim... Birlikte kurarız!</p>
<p>Her neyse, herkesin hayallerini birbiriyle paylaştığı, daha doğrusu paylaşabildiği günler dilerim. </p>
<p>Esen kalın. </p>
            ]]>
        </content>
    </entry>
    <entry>
        <title>Otoriter Rejimler Nasıl Oluyor da Ekonomik Krizden Sağ Çıkıyor?</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/otoriter-rejimler-nasil-oluyor-da-ekonomik-krizden-sag-cikiyor.html"/>
        <id>https://www.nilindijitalbahcesi.com/otoriter-rejimler-nasil-oluyor-da-ekonomik-krizden-sag-cikiyor.html</id>
        <media:content url="https://www.nilindijitalbahcesi.com/media/posts/31/1.png" medium="image" />
            <category term="Sosyoloji"/>
            <category term="Gündem"/>

        <updated>2025-04-08T13:50:44+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/31/1.png" alt="" />
                    Özetlediğim video şu: Hocamızın ağzına sağlık, ama beni biliyorsunuz, özet çıkarma ve basitleştirme hastasıyım. Ekonomik krizlerde otoriter rejimler 2 yola&hellip;
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/31/1.png" class="type:primaryImage" alt="" /></p>
                <p>Özetlediğim video şu:</p>
<div class="post__iframe"><iframe loading="lazy" width="560" height="315" src="https://www.youtube.com/embed/-C43pi89rSw?si=vnEXgogHAz18tP8r" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen="allowfullscreen"></iframe></div>
<p>Hocamızın ağzına sağlık, ama beni biliyorsunuz, özet çıkarma ve basitleştirme hastasıyım. </p>
<p>Ekonomik krizlerde otoriter rejimler 2 yola başvurabilir:</p>
<ol>
<li>Reformlar yapmak</li>
<li>Demokrasiyi baskılamak</li>
</ol>
<p>Özellikle genç demokrasilerde, demokrasi yoluyla başa gelen otokratik lider yaptığı reformlar ve hamlelerle desteğini artırıyor. Ancak ne zaman ki ekonomik kriz çıkıyor, o zaman demokratik kurumları susturarak varlığını güvence altına almaya çalışıyor. </p>
<p>Zira, olgunlaşmış demokrasilerde halk, ekonomik krizi demokratik yollarla cezalandırır ve lideri indirir. </p>
<p>Demokrasiyi baskılama yöntemi maalesef çok sinsi şekilde yürütülüyor ve zaman içerisinde yapılıyor:</p>
<ul>
<li>Medya ele geçirilir,</li>
<li>yargı bağımsızlığı zedelenir,</li>
<li>seçim yasaları değiştirilir,</li>
<li>muhalefet suç işliyor gibi gösteriliyor hatta adaylar sözde hukuk ile baskılanır.</li>
<li>Ekonomik gidişatın sorumluluğunu üstlenmek yerine dış güçler, iç hainler söylemine başvurulur.</li>
<li>Kısa değil uzun vadeli dev projelere ve hayallere değinilir. "Şimdi sıkıntılıyız ama bunlar hep yeniden Osmanlı İmparatorluğu olmak için" hissi verilir.</li>
<li>Güvenlik ve istihbarat için yapılan harcamalar tüm parasızlığa rağmen kısılmaz, aksine artırılır.</li>
<li>Kritik destekçi gruplar olan sermayedarlara imtiyazlar tanınır. Vergiler silinir, suçlar görmezden gelinir, hatta ihalelere ek olarak arazi, fabrika gibi "hediyeler" verilir.</li>
<li>Rejime sadık gruplara ve şehirlere finansal destek verilir.</li>
<li>Algı yönetimi yapılır: Resmi verilerin uydurma olması, Ekonomik analistlerin sadece yandaş olanlarına söz hakkı verilmesi, diğer ülkeleri örnek göstermek, eski zamanları örnek göstermek vb...</li>
<li>Büyük güçlerden dış destek ve anlaşma arayışına girilir. </li>
</ul>
<p> </p>
<div class="gallery-wrapper"><div class="gallery"  data-is-empty="false" data-translation="Add images" data-columns="3">
<figure class="gallery__item"><a href="https://www.nilindijitalbahcesi.com/media/posts/31/gallery/1.png" data-size="1600x900"><img loading="lazy" src="https://www.nilindijitalbahcesi.com/media/posts/31/gallery/1-thumbnail.png" alt="" width="720" height="405"></a></figure>
<figure class="gallery__item"><a href="https://www.nilindijitalbahcesi.com/media/posts/31/gallery/2.png" data-size="1600x900"><img loading="lazy" src="https://www.nilindijitalbahcesi.com/media/posts/31/gallery/2-thumbnail.png" alt="" width="720" height="405"></a></figure>
<figure class="gallery__item"><a href="https://www.nilindijitalbahcesi.com/media/posts/31/gallery/3.png" data-size="1600x900"><img loading="lazy" src="https://www.nilindijitalbahcesi.com/media/posts/31/gallery/3-thumbnail.png" alt="" width="720" height="405"></a></figure>
<figure class="gallery__item"><a href="https://www.nilindijitalbahcesi.com/media/posts/31/gallery/4.png" data-size="1600x900"><img loading="lazy" src="https://www.nilindijitalbahcesi.com/media/posts/31/gallery/4-thumbnail.png" alt="" width="720" height="405"></a></figure>
<figure class="gallery__item"><a href="https://www.nilindijitalbahcesi.com/media/posts/31/gallery/5.png" data-size="1600x900"><img loading="lazy" src="https://www.nilindijitalbahcesi.com/media/posts/31/gallery/5-thumbnail.png" alt="" width="720" height="405"></a></figure>
</div></div>
<p> </p>
            ]]>
        </content>
    </entry>
    <entry>
        <title>&quot;Otokrasi vs. Demokrasi Savaşları&quot; Konusu, Son Haftalarımın Takıntısı</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/otokrasi-vs-demokrasi-savaslari-konusu-son-haftalarimin-takintisi.html"/>
        <id>https://www.nilindijitalbahcesi.com/otokrasi-vs-demokrasi-savaslari-konusu-son-haftalarimin-takintisi.html</id>
        <media:content url="https://www.nilindijitalbahcesi.com/media/posts/30/Otokratlar-Protestolari-Nasil-Bastirir.jpg" medium="image" />
            <category term="Sosyoloji"/>
            <category term="Gündem"/>
            <category term="Ekonomik Özgürlük"/>
            <category term="Antropoloji"/>

        <updated>2025-04-08T10:23:50+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/30/Otokratlar-Protestolari-Nasil-Bastirir.jpg" alt="" />
                    Hep böyle oluyor. Bir konuyu kafaya takmamdan birkaç hafta sonra, ona bir ad verebilir hale geliyorum. Şu anda takıldığım konu&hellip;
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/30/Otokratlar-Protestolari-Nasil-Bastirir.jpg" class="type:primaryImage" alt="" /></p>
                <p>Hep böyle oluyor. </p>
<p>Bir konuyu kafaya takmamdan birkaç hafta sonra, ona bir ad verebilir hale geliyorum. Şu anda takıldığım konu da tam olarak başlıkta görüldüğü üzere, yöneten ve yönetilen sınıfın çatışması üzerine. </p>
<p>Bu konuya kimileri hayatını adamış da çözememiş olduğundan, ben de haddimi bilip abartmadan temel başlıkları öğrenip özetini çıkarmakla sınırlı tutacağım (umarım). Neyse efendim, okuduklarımdan ve izlediklerimden anladıklarımı, sade halkın da anlayacağı formata getiriyorum ve şöyle infografikler yapıyorum. Alıp paylaşmak serbesttir, keyfinize bakın:</p>
<figure class="post__image"><img loading="lazy"  src="https://www.nilindijitalbahcesi.com/media/posts/30/Otokratlar-Protestolari-Nasil-Bastirir.png" alt="" width="800" height="2200" sizes="(max-width: 48em) 100vw, 768px" srcset="https://www.nilindijitalbahcesi.com/media/posts/30/responsive/Otokratlar-Protestolari-Nasil-Bastirir-xs.png 300w ,https://www.nilindijitalbahcesi.com/media/posts/30/responsive/Otokratlar-Protestolari-Nasil-Bastirir-sm.png 480w ,https://www.nilindijitalbahcesi.com/media/posts/30/responsive/Otokratlar-Protestolari-Nasil-Bastirir-md.png 768w"></figure>
<p>Bu aslında ilk yaptığımdı, deneye deneye tarzını oturtmaya çalışıyorum işte:</p>
<figure class="post__image"><img loading="lazy"  src="https://www.nilindijitalbahcesi.com/media/posts/30/otokratlarnedenprotestolarisevmez.png" alt="" width="800" height="2200" sizes="(max-width: 48em) 100vw, 768px" srcset="https://www.nilindijitalbahcesi.com/media/posts/30/responsive/otokratlarnedenprotestolarisevmez-xs.png 300w ,https://www.nilindijitalbahcesi.com/media/posts/30/responsive/otokratlarnedenprotestolarisevmez-sm.png 480w ,https://www.nilindijitalbahcesi.com/media/posts/30/responsive/otokratlarnedenprotestolarisevmez-md.png 768w"></figure>
            ]]>
        </content>
    </entry>
    <entry>
        <title>Hiperodaklılık (Hyperfocus) Konusunda Çok Fena Durumdayım</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/hiperodaklilik-hyperfocus-konusunda-cok-fena-durumdayim.html"/>
        <id>https://www.nilindijitalbahcesi.com/hiperodaklilik-hyperfocus-konusunda-cok-fena-durumdayim.html</id>
        <media:content url="https://www.nilindijitalbahcesi.com/media/posts/29/WhatsApp-Image-2025-04-08-at-11.03.19.jpeg" medium="image" />
            <category term="Nöroçeşitlilik"/>

        <updated>2025-04-07T23:03:44+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/29/WhatsApp-Image-2025-04-08-at-11.03.19.jpeg" alt="" />
                    Genellikle otizmin tipik özelliklerinden biri olan, yemeden içmeden kesilecek kadar tek bir konuya odaklanma konusunda yaşadıklarımı insanlardan -hatta kendimden bile-&hellip;
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/29/WhatsApp-Image-2025-04-08-at-11.03.19.jpeg" class="type:primaryImage" alt="" /></p>
                <p>Genellikle otizmin tipik özelliklerinden biri olan, yemeden içmeden kesilecek kadar tek bir konuya odaklanma konusunda yaşadıklarımı insanlardan -hatta kendimden bile- gizlemişimdir. Bu sefer farklı olarak, artık kendimi biliyor ve adını koyabiliyorum.</p>
<p>Çok mu kafamın içinde yaşıyorum, evdeki diğer sorumluluklarımı mı aksatıyorum, elimde olan tüm boş zamanı odaklı olduğum konuya mı ayırıyorum, hedeflerimden bu odaklandığım konu uğruna saptım mı, tüm suçluluk hislerime rağmen devam mı ediyorum, rutinimi bozan aileme karşı sabırsız ve agresif tepkiler mi veriyorum, hepsinin sebebini biliyorum artık: "Otizm spektrumundayım, ondan böyle oluyor" diyebiliyorum. </p>
<p>Bu kadar yoğun şekilde Türkiye siyaseti konularına dalmış olmam ve arka arkaya sosyal medyada paylaşılması için açıklayıcı görseller tasarlamamın arasında bu girişi yapmam gerekiyordu. Bu girişi yapıyorum, çünkü normalde olsa yapmazdım ve kendimi inkar ederdim. Şimdi duruyorum, okyanusun ne kadar derinine daldığımı ve ne kadar çok detaylarda kaybolduğumu dışarıdan görüp fark etmeye çalışıyorum. </p>
<p>Mesela, Almanca çalışmak için yaptığım bir Notion sayfası var. Orada log tutuyorum, yani hangi gün kaç saat çalıştıysam o sayıyı listeye girince, otomatik olarak hedeflerimin her biri için ne kadar yol almış olduğumu takip ediyorum. Oraya bakınca görüyorum ki Ekrem İmamoğlu tutuklanıp da bu olaylar başladığından beri giriş yapmamışım. İş başvurusu yapma süreçlerimde çok şükür aşırı bir aksama yok çünkü onu da otomatiğe bağladım biraz, şablonlar oluşturdum, şirket isimlerini değiştirip öyle başvuru atıyorum falan. Ha yine de daha iyi olabilir mi, elbette olabilir. Örneğin sadece Linkedin'den değil, başka platformlardan da iş ilanlarını takip ediyor olabilirim. Yeterince yapıyor muyum, hayır. Çünkü neden, şu anda kafam siyasette...</p>
<p>Kolumu kırdığımdan beri bok götüren ev, karman çorman olmuş havlular yüzünden kapanmayan dolap, çocukların ayıklanması gereken çamaşırları, alınması gereken toz ve silinmesi gereken duşakabin gibi görevleri bir bir, adım adım gündemime sokabilmek için tek çarem, arkaya bir siyasi belgesel falan açmak. Ne var yani diyeceksiniz, herkes ev işi yaparken radyo, podcast falan dinler; ama işte benimki öyle değil. Mesela ben o belgeseli açmazsam, ve elimde laptopu odadan odaya taşımazsam ev işini yapma olasılığım %0. Oturur belgeseli izlerim ama ev işini gene yapmam. </p>
<p>Çocukları okuldan almaya gideceğim saat yaklaşırken stresten gerim gerim geriliyorum; çünkü o zaman, benim hiperodaklılık modundan çıkmam ve elimdeki tasarım, yazı, paylaşım neyse bırakıp giyinmem ve götürülecekleri hatırlamam demek. Odaklı olduğum konuyu bölmek ve başka konuya geçiş yapmak benim için o kadar zor ki, bu durumu yaşamayan insana açıklamak imkansız gibi bir şey. Anlatıyorum, Fransızca konuşuyormuşum gibi "hııı" deyip kalıyorlar. Arada bir bariyer, ses geçirmez bir cam katman var; ve sanki bu halde olan, böyle bir beyin yapısına sahip olan bir tek benim. </p>
<p>Beynimin bu özelliğini alıp, şöyle bir dizginlerinden çekip, gerçekten işe yarayan ve "gerekli" konulara doğru yönlendirebilseydim hayatım bambaşka olurdu... Bunun bir ilacı olsaydı, aynı dikkat eksikliğindeki gibi? Yani ne olurdu, Almanca için ya da iş bulmak için hiperodaklı moda girseydim de şimdi içinde bile yaşamadığım ülkenin siyaset meseleleriyle zaman kaybetmeseydim ya...</p>
<p>Ne olacam ben bu gidişle? Şaka değil, yaşlanınca emekli bile olamayacağımdan korkuyorum. Ne birikimim var ne yatırımım. Bu kafa yapısıyla zengin de olamayacağım ortada. E o zamana kadar bırak sosyal devlet anlayışını, dünyada devlet bile kalmamış olabilir. Tamam, o kadar uzak geleceğe gitmeyelim, bugüne bakalım. Daha büyük bir eve çıkmamız için de para gerekiyor. Para kazanmam için Almanca öğrenmem gerekiyor. Erdem tüm yükü omuzluyor, ki onun da artık Almanca sınavını geçmesi lazım ki kalıcı oturum alabilsin, yoksa toplanıp dönmek zorunda kalırız diye endişeli. Ama onun da çalışacak zamanı yok, işi zaten yeterince yoğun ve stresli. </p>
<p>Höffffffffff...</p>
<p>Şöyle bir video buldum, güzel anlatmış kız. Zaman bulursanız izleyin, burada söylemek istediklerimin çoğunu anlayacaksınız:</p>
<figure class="post__video"><iframe loading="lazy" width="560" height="314" src="https://www.youtube.com/embed/1bux7g4GO6s?si=yrVJrJc2uHzHZE87" allowfullscreen="allowfullscreen" data-mce-fragment="1"></iframe></figure>
<p>Bahsettiği filmi izlemedim daha ama ilginç görünüyor. Evet, hiç abartısız aynen böyle soru işaretlerinin peşinden gidip bir konuya kilitleniyorum ve derinlere dalıp bir süre sonra detaylarda kayboluyorum. Hayret, güzel gözlem yapmışlar.  </p>
<p>Not: "E bu bildiğin OKB" diyebilirsiniz, ama hayır değil. OKB korkudan ortaya çıkar. Beyin, bir daha kötü bir şey yaşamamak için kendince -çoğu zaman, 40 kere elini yıkamak gibi rasyonel olmayan şekillerde- "önlem" almaya çalışır. Otizm ve ADHD hiperodaklılık modunda ise, kişi ilgi duyduğu konuda adeta haz denizinde gittikçe daha derine ve daha derine dalmaktadır. Yaşanan duygu korku değil, "haz"dır. Aynı haz alma şekillerini, bir kez zevk aldıkları şeyi tekrar tekrar yapmalarından anlayabilirsiniz. Sevdiği yemeği tekrar tekrar tercih etmek, beğendiği filmi tekrar tekrar izlemek, takıp çıkarması zevk veren bir şeyi tekrar tekrar takıp çıkarmak, gibi... Bu tekrarlayıcı davranışlar, otizmi tam olarak anlayamayan uzmanlarca yanlış yorumlanıyor ve OKB olarak etiketleniyor bence. Tamam, otistik birisi aynı zamanda OKB özellikleri de taşıyabilir ve bu çok yaygındır. Ama inanın, ben hiperodaklı moda geçtiğimde hissettiğim duyguların OKB'de yaşadığım duygularla uzaktan yakından ilgisi yok. </p>
<p>Eyyorlamam bu kadar, hadi esenlikler. </p>
<p> </p>
            ]]>
        </content>
    </entry>
    <entry>
        <title>Tüm Dünyaya Açık Mektup: Türkiye&#x27;de Neler Oluyor?</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/tuem-duenyaya-acik-mektup-tuerkiyede-neler-oluyor.html"/>
        <id>https://www.nilindijitalbahcesi.com/tuem-duenyaya-acik-mektup-tuerkiyede-neler-oluyor.html</id>
        <media:content url="https://www.nilindijitalbahcesi.com/media/posts/28/korkmaalmabloklayilma-01-2.png" medium="image" />
            <category term="Sosyoloji"/>
            <category term="Gündem"/>

        <updated>2025-04-07T22:25:16+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/28/korkmaalmabloklayilma-01-2.png" alt="" />
                    Bunu Linkedin'de paylaştım, daha ziyade yabancılar için (sığmadığı için oradaki versiyonu daha kısa): Türkiye'de neler oluyor? - Aşağıdaki tasarımıma ilham&hellip;
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/28/korkmaalmabloklayilma-01-2.png" class="type:primaryImage" alt="" /></p>
                <p><span style="text-decoration: underline;">Bunu Linkedin'de paylaştım, daha ziyade yabancılar için (sığmadığı için oradaki versiyonu daha kısa):</span></p>
<p>Türkiye'de neler oluyor? - Aşağıdaki tasarımıma ilham veren konuyu, herkesin anlayacağı şekilde özetlemek isterim.</p>
<p>Türkiye, halka karşı otokratik bir elit kitle ile mücadele içinde. AKP adlı parti çatısı altında ve Erdoğan liderliğinde toplanan bu elit kitle, ne yazık ki iktidarda olduğu 23 yıl içinde ülkenin tüm önemli kurumlarını ele geçirdi, fabrikalarını ve doğal kaynaklarını yurt dışına sattı, eğitim sistemini kendi ideolojilerine göre değiştirdi, ve yolsuzluk ile kendi cebini doldurdu.</p>
<p>Bu işlerini daha ileriye götürebilmek için elbette güçler ayrılığı ilkesini, yani yasama-yürütme-yargı engelini kaldırmaları gerekiyordu. Parlamenter sistem yerine ülkeyi, ordu dahil tüm güçleri tek kişide toplayan bir sisteme geçirdi. Bu geçiş, elbette son derece şaibeli bir seçimle, bir gecede gerçekleşti.</p>
<p>Bugün: Sadece medya değil, artık hukuk bile onların elinde olduğu için, elit kitle bu yapılanlara itiraz eden herkesi uydurma operasyonlarla hapse atmaya devam ediyor. İstanbul Belediye Başkanı (Cumhurbaşkanlığı seçiminde Erdoğan'ın en büyük rakibi) adaylığını açıklamadan günler önce uydurma gerekçelerle tutuklandı; işte o günden beri Türkiye'nin neredeyse tamamında protestolar yaşanıyor.</p>
<p>Bu barışçıl protestolarda, -tüm otokratik rejimlerde görüldüğü gibi- provokatif şekilde biber gazı, cop ve tazyikli su ile saldırı emri verildi. Çıkan çatışmalarda yüzlerce insan sırf demokratik hakkını kullandığı için dövüldü, gözaltına alındı. Şu anda 18-22 yaş arasında 301 üniversite öğrencisi tutuklu durumda. Sosyal medyada protestolara destek verenlerin de evlerinden alındığı haberleri geliyor. Protestolara katılanların cinsel taciz dahil farklı şekillerde kötü muamele gördükleri hakkında da ihbarlar var, ancak konunun konuşulması bile yasaklandı.</p>
<p>Şu anda halkın elindeki tek silah, boykot. Ancak ne yazık ki boykot çağrısı yapanlar hakkında da tutuklama kararı çıktı. Halk, AKPli iş insanlarının elinde bulunan şirket ve markalara karşı boykot yapmanın haricinde, seçilen rastgele bir 1 gün boyunca hiç alışveriş yapmamayı ilk kez 2 Nisan günü denedi ve ses getirmeyi başardı.</p>
<p>Tasarımın çevirisi:</p>
<p>Korkma - AKP'nin bir numaralı silahı halkı tutuklamalarla korkutup yıldırmak.</p>
<p>Alma - Çünkü elit kitlenin en büyük gücü, ülkenin ekonomisini ayakta tutan kesimin yaptığı alışverişlerden geliyor.</p>
<p>Blokla - Elit kitle, kiraladığı sosyal medya hesapları üzerinden yalan haber ve korku propogandası yapıyor. Bu hesapların engellenmesi, iletişimlerini düşürüyor.</p>
<p>Yılma - Her türlü tehdit, hakaret, isim takma yöntemlerine karşı halkın, uzun süre kararlı durarak sivil itaatsizliğe devam etmesi gerekiyor.</p>
<p>Pek çok ülkenin tarihinde, gücü sömürenlerin elinden alıp halkın eline geçirebilmenin yolu protesto olmuştur. Önce seçmenimize oy verme hakkımızı, sonra da buna protesto etme hakkımızı elimizden alan bu rejimin önüne geçilmezse maalesef Türkiye geri dönülemez şekilde diktatörlüğe dönüşecek.</p>
<p>Dünyada daha fazla diktatörlük istemiyorsanız, bize katılın. <strong class="ql-hashtag" data-test-ql-hashtag="true">#democracyforturkiye</strong></p>
<p>---</p>
<p>What is happening in Türkiye? - I would like to summarize the subject that inspired my design below in a way that everyone can understand.<br><br>Turkey is in a struggle with an autocratic elite against the people. This elite group, gathered under the roof of the AKP party and led by Erdoğan, has unfortunately seized all the important institutions of the country in the 23 years it has been in power, sold its factories and natural resources abroad, changed the education system according to its own ideology, and filled its own pockets with corruption.<br><br>In order to take this work further, of course, they had to remove the principle of separation of powers, that is, the legislative-executive-judicial barrier. Instead of a parliamentary system, they transitioned the country to a system that gathered all the powers, including the army, in a single person. This transition, of course, took place overnight, with an extremely dubious election.<br><br>Today: Since not only the media but also the law is now in their hands, the elite group continues to imprison anyone who objects to these actions with fake operations. The Mayor of Istanbul (Erdoğan’s biggest rival in the presidential election) was arrested on fictitious grounds days before announcing his candidacy; since then, protests have been taking place almost all over Türkiye.<br><br>In these peaceful protests, as seen in all autocratic regimes, orders were given to attack with pepper spray, batons and pressurized water in a provocative manner. In the clashes that broke out, hundreds of people were beaten and detained simply for exercising their democratic rights. Currently, 301 university students between the ages of 18 and 22 are under arrest. News on social media also comes that those who supported the protests were taken from their homes. There are also reports of people participating in the protests being mistreated in various ways, including sexual harassment, but even talking about the issue has been banned.<br><br>The only weapon in the hands of the people right now is the boycott. Unfortunately, however, arrest warrants have been issued for those who called for a boycott. In addition to boycotting companies and brands owned by AKP business people, the people tried for the first time on April 2nd by not shopping for a randomly chosen day and managed to make a splash.<br><br>Translation of the design:<br><br>Don't be afraid - AKP's number one weapon is to scare and intimidate the people with arrests.<br><br>Don't buy - Because the greatest power of the elite group comes from the purchases made by the segment that keeps the country's economy afloat.<br><br>Block - The elite group is spreading fake news and fear propaganda through the social media accounts they rent. Blocking these accounts reduces their communication.<br><br>Don't give up - The people need to stand firm for a long time against all kinds of threats, insults, and name-calling methods and continue civil disobedience.<br><br>In the history of many countries, the way to take power from the hands of those who exploit it and transfer it to the people has been through protest. If this regime, which first takes away our right to vote for our voters and then our right to protest against it, is not stopped, unfortunately Turkey will turn into a dictatorship irreversibly.<br><br>If you don't want more dictatorship in the world, join us. #democracyforturkiye</p>
<figure class="post__image"><img loading="lazy"  src="https://www.nilindijitalbahcesi.com/media/posts/28/korkmaalmabloklayilma-01.png" alt="" width="2250" height="2250" sizes="(max-width: 48em) 100vw, 768px" srcset="https://www.nilindijitalbahcesi.com/media/posts/28/responsive/korkmaalmabloklayilma-01-xs.png 300w ,https://www.nilindijitalbahcesi.com/media/posts/28/responsive/korkmaalmabloklayilma-01-sm.png 480w ,https://www.nilindijitalbahcesi.com/media/posts/28/responsive/korkmaalmabloklayilma-01-md.png 768w"></figure>
            ]]>
        </content>
    </entry>
    <entry>
        <title>Diktatörlüklerin Yükseliş, Duraklama ve Devrilme Süreçleri: Bugün Neden Susmanın ve Korkmanın Sırası Değildir?</title>
        <author>
            <name>Nil Yalçınkaya</name>
        </author>
        <link href="https://www.nilindijitalbahcesi.com/diktatoerluek-cesitleri-ve-onlarin-devrilme-suerecleri-neden-buguen-susmanin-ve-korkmanin-sirasi-degildir.html"/>
        <id>https://www.nilindijitalbahcesi.com/diktatoerluek-cesitleri-ve-onlarin-devrilme-suerecleri-neden-buguen-susmanin-ve-korkmanin-sirasi-degildir.html</id>
        <media:content url="https://www.nilindijitalbahcesi.com/media/posts/27/1.png" medium="image" />
            <category term="Sosyoloji"/>
            <category term="Gündem"/>

        <updated>2025-03-31T13:42:21+02:00</updated>
            <summary>
                <![CDATA[
                        <img src="https://www.nilindijitalbahcesi.com/media/posts/27/1.png" alt="" />
                    4 Çeşit diktatörlük vardır: Biz, dördüncü tip olan lider tipi diktatörlüğe, diğer adıyla "karizmatik lider tipi" olana değineceğiz. Zira diktatörlük&hellip;
                ]]>
            </summary>
        <content type="html">
            <![CDATA[
                    <p><img src="https://www.nilindijitalbahcesi.com/media/posts/27/1.png" class="type:primaryImage" alt="" /></p>
                <p>4 Çeşit diktatörlük vardır:</p>
<ol>
<li>Parti Diktatörlüğü</li>
<li>Askeri Diktatörlük</li>
<li>Monarşik Diktatörlük</li>
<li>Lider Diktatörlüğü</li>
</ol>
<p>Biz, dördüncü tip olan lider tipi diktatörlüğe, diğer adıyla "karizmatik lider tipi" olana değineceğiz. Zira diktatörlük denildiğinde akla gelen en net imaj (ve tabii bizim de başımıza gelen) bu tipte. </p>
<p>Siyasi tarihi incelediğimizde, neredeyse tüm "karizmatik" diktatörlerin yükselişinde ve çöküşünde benzer örüntüler olduğunu görüyoruz. </p>
<p>En başında, demokrasiyi bir araç olarak kullanırlar. Yani çoğu diktatör, başa geçerken halkın desteğini alır. Maalesef, gelişmemiş/hazır olmayan ülkelerde demokrasi denemenin tehlikesi bu...</p>
<p>Sırasıyla (yaklaşık olarak sırasıyla); <br>halkın ve elitlerin desteğini,<br>medyayı,<br>yasa yapma gücünü,<br>hukuk sistemini, <br>orduyu (genellikle kendilerini darbe ile devirmek isteyen, "eski bir dostun nankörlüğü"ne müdahale şeklinde -popüler bir tatktik-), ele geçirir. Bkz. izleyin: <a href="https://www.youtube.com/watch?v=20IVIG1NBIc">https://www.youtube.com/watch?v=20IVIG1NBIc</a> </p>
<p>Yasama, yürütme ve yargıyı tek elinde toplamayı başardıktan sonra güç sarhoşu olur. Güç sarhoşluğu, paranoyayı beraberinde getirir.<br>Korkusundan en yakınındakileri kolayca harcamaya, değiştirmeye başlar. <br>Bu kıyımdan uzak durmayı seçen akıllı elit kesimin yerini kriminal elitler alır.<br>Kriminal elitler, tamamen egosu tarafından yönetilen diktatörü kukla gibi oynatırlar, gerçekleri göstermezler, egosunu okşayıp istediklerini almaya devam ederler.<br>Bir süre sonra piyasada güven, kasada para kalmadığı için ekonomi bozulur. <br>Ve sürpriz: Diktatör, hiç beklemediği bir anda aniden devrilir. </p>
<p>Biraz daha detaya inerek anlatmaya çalışayım şimdi;</p>
<ol>
<li>Demokrasiyi kullanarak başa gelirler demiştik. Popülist, (sözde) yenilikçi, liberal söylemlerle ülkenin hem elit kesiminin ve tabanın desteğini toplarlar. Bu desteğe şüpheli bakanları gericilikle, değişime direnmekle suçlarlar. Genellikle bu suçlama ve etiketleme, halkın belirli bir bölümünü "günah keçisi ilan etme" şeklinde gerçekleşir. Şaşırılacak şekilde, tarihte tanıdığımız en ünlü diktatörler (Bkz. Hitler bile) halkın oylarıyla başa gelmiştir; hemen hepsinde de bir günah keçisi kesim ve üstün kesim ayrımı vardır (Ari Alman ırkına karşı melezler, yahudiler vs. savı) Yeni rejimin lideri, karşıt görüşlülere sürekli isim takarak onları ötekileştirirken oy kaybetme kaygısı taşımaz; zira ne kadar çok saldırırsa, kendi kitlesinin coşkusu o kadar artmaktadır ve kaybeden, etiketlenen tarafta gözükmek istemeyenler de (örneğin ünlüler) imajlarını korumak için iktidar yandaşlığına kayar. </li>
<li>Başlangıçta, maddi gücü elinde tutan iş dünyasına, yani söz sahibi elit kesime verdikleri güven ve gazla, yenilikçi ekonomi politikalarıyla ekonomi şahlanır. Eğer yeni iktidar liberal ekonomi görüşündeyse, yani sosyalist değilse, ülkenin doğal kaynakları, devlete ait demirbaş diyebileceğimiz enerji, iletişim gibi alt yapı sistemleri birbir "özelleştirme" adı altında satılır, bunlar da devletin kasasında geçici bir şişkinliğe yol açar. </li>
<li>Bu ekonomik şahlanış, halka da "bak o kadar laf ettiler ama ben doğru seçimi yapmışım" hissi vererek lidere duyulan güveni perçinler. Düne kadar alt tabaka hisseden, özgüveni düşük kesimler ilk defa kendilerini haklı ve güçlü hissettiren bu lidere büyük bir minnet duyarlar. Onunla kendilerini özdeşleştirmeye, onun lüks yaşamını kendilerine ait gibi hissetmeye başlarlar. Kendi arabaları aynı kalsa da, kökeni, eğitim seviyesi, espri anlayışı, dini hassasiyetleri vb. kendilerine benzeyen bu güçlü adamın limuzine binmesi onları çok gururlandırır. </li>
<li>Halkın güçlü hissetme arzusu, her seçimde "ya giderse ve ben yine beni savunan böyle büyük adam olmadan, tek başıma kalırsam" korkusuyla daha da körüklenir. Zaten elit kesimin elinde olan medyanın da gücüyle propogandalar artar, bu arzuya sahip olmayan diğerleri ise ötekileştirilir. </li>
<li>Elit kesim, birkaç seçim daha kazanmış olan ve yerini garantilemiş olan karizmatik liderin etrafında pervane olur. Çünkü, gelir akışını lider ve çevresi idare etmektedir; işlerinin güvencesi lidere bağlıdır. Deyim yerindeyse, musluğun kontrolü tek yerdedir ve elit kesim, bu saatten sonra fikirlerine katılmasa bile lideri desteklemek zorundadır. Karizmatik lider de bu para akışından nasiplenir, kendisine ve ailesine sonsuz imtiyazlar tanımaya başlar, servetini büyütür. </li>
<li>Karizmatik lider, güç sarhoşluğu aşamasına girer. İşte, yükselişin bittiği ve duraklamanın başladığı aşama budur. Bu noktadan sonra, lider paranoyaklaşmaya da başlar; "ben bu kadar güçlüysem, elbet benim gücümü devralmak isteyenler vardır" der, ve en yakınındakiler dahil tüm çatlak sesleri susturmaya başlar. Hiçbir şekilde eleştiri kabul etmez. Gömlek değiştirir gibi kabine ve danışman değiştirme dönemine girilmiştir (kimi diktatörler, tehdit olarak gördüğü en yakınındakileri direkt öldürür.) Bu aşamada medya neredeyse tamamen ele geçirilmiştir ve yandaş şirketler tarafından tehlikeli görülen şirketlere çeşitli suçlamaları bahane ederek "çökülmesi" gibi olaylar başlar. Bu aşamada (bazı durumlarda daha öncesinde) hala ele geçirilmediyse, ordu da bir operasyonla susturulur ve diktatöre karşı darbe olasılığı bertaraf edilir. Böylece artık, asker de yargı da tek adama bağlıdır. </li>
<li>Liderin etrafındaki elit ve danışmanlar, bu kıyımın bir gün kendilerine de geleceğinden korktukları için (ve tüm güç tek adamda toplandığı için) yağcılıktan başka bir şey yapmaz hale gelirler. Liderin görmek istemediği, kızacağı şeyleri ona göstermezler, eleştirmezler, daima liderin egosunu okşayacak seçimler yaparlar. Buna "diktatörün çıkmazı" diyorlar, çünkü danışmanlar başlarına bir şey geleceğinden korktukları için sadece diktatörün "duymak istediği" şeyleri söylerler, diktatör de kendisine eksik veya yanlış bilgi verildiğinin farkında olduğu için kimsenin sözüne güvenemez. Doğal olarak, aklı selim iş çevresi ortamdan uzaklaşır; artık, liderin çevresinde sadece kriminal tipler, çeteler, aç gözlü ve yüzsüz karakterler kalmıştır. Bu kriminal tipler istedikleri suçu işleyebilme özgürlüğüne ihtiyaç duydukları için, yargıyı yöneten liderle adeta birlikte hareket ederler. </li>
<li>Diktatör, bu aşamada artık tamamen bir kukla halindedir. Herkes ondan korkuyor gibi gözükse de esas korkan kendisidir çünkü paranoyaları iyice artmıştır. Bu onu daha agresif hale getirir. İsyan edenlere karşı daha gözü kara hareket etmeye başlar, ülkede hala -sözde bile olsa- demokrasi varsa rakiplerini saf dışı etmek için doğrudan hamle yapar; örneğin muhalif partileri keyfi olarak kapatır, liderlerini hapse attırır veya suikastle öldürtür. Ayrıca, gerçek bilgiye ulaşmasına asla izin verilmediği için bir tür hayal dünyasında yaşamaktadır ve bu hayal dünyasında egosu kontrolden çıkmıştır; narsisizmin en üst aşamasındadır. Bu aşamaya ulaşmış bir liderin psikozda olduğunu söylemek yanlış olmaz; kimi liderler kendilerini peygamber, seçilmiş kişi, ülkeyi kurtaran kahraman vs. olarak görmeye başlarlar (bkz. Kaddafi'nin süs olarak taktığı ama hiçbir gerçekliğe dayanmayan madalyaları). </li>
<li>Kriminal tipler tarafından yönetilen ülkede kleptokrasi çığırından çıkmıştır. O derece ki, kurulan sistem kendini yiyen bir yılan gibidir. Ekonomik olarak ülkeye fayda sağlayacak işler yapılamadığı ve akıllıca değil, günlük ve kişisel kararlar alındığı için ekonomik güven ortamı sarsılmıştır. Ekonominin bu kadar kötüye gittiği bir ortamda, elitler de işlerinin iyiye gitmemesinden rahatsızdır. Halk fakirleştikçe fakirleşir, buna sesini çıkaranlar da  giderek daha agresif şekilde bastırılır ve ötekileştirilir. Bu son aşama, halkın korku yoluyla bastırılmasının en fazla yaşandığı aşamadır. Masum insanlar, aydınlar, zekasıyla ekonomiye ve aydınlanmaya olumlu yön verebilecek herkes sırf muhalif oldukları için hapistedir; buna karşılık terör örgütleri, kriminal tipler affedilir, hapistekiler sokağa salınır, terör örgütleriyle bile masaya oturulur. </li>
</ol>
<p>Genellikle, diktatörlüklerin çöküşü bu 9. aşamadan sonra aniden, hiç beklenmedik şekilde gelir derler (9 ne acayip sayı, değil mi?). Aslında onlarca yıldır çöküşün alt yapısı oluşmaktadır; ülkenin kolonları içeriden çürümüştür, ama dışarıdan gözükmez.</p>
<p>Çöküşün de çeşitleri vardır, her lider aynı şekilde gitmez;</p>
<ol style="list-style-type: lower-alpha;">
<li><strong>Emekliye ayrılarak, daha barışçıl şekilde gitmek:</strong><br>Bu çok nadir, çünkü diktatör, işlediği suçların onun yakasını bırakmayacağını biliyor ve bu yola (kendisine binbir hayalle yazlık saray yaptırmış olsa da) bir türlü adım atamıyor. Emekliliğini sürekli ertelemek zorunda. Ha yapan var mı, var. Onlar da devlet işleriyle uzaktan ilgili gözükmeye, bir tür "yüce danışman" gibi davranmaya devam edebiliyorlar. <br><br></li>
<li><strong>Doğal yollarla ölüm:</strong><br>Diktatörlükleri bitene kadar yaşayabiliyorlar. Bu da onyıllar alıyor...<br><br></li>
<li><strong>Suikast ile ölüm:</strong><br>Genellikle sonrasında ülke içi karışıklık geliyor. Öldürülen liderin halkın diğer kesimi nezdinde tekrar "kahramanlaşması"na yol açabilen, hatta zaten koltuğa yakın duran kriminal tiplerden birinin boşalan koltuğa hızla oturmasına fırsat verebilecek çok tehlikeli bir durum.<br><br></li>
<li><strong>Ayaklanma sonrası halkın gücü eline geçirip diktatörü devirmesi:</strong><br>Ayaklanmaya cesaret veren şey, başka bir karizmatik liderin ortaya çıkışı veya bardağı taşıran son damla diyebileceğimiz rastgele bir olay olabiliyor. Bazı ayaklanmalar kanlı, bazıları ise barışçıl yollarla yaşanıyor. Ayaklanmanın sonunda, ülke iki yoldan birine yöneliyor; ya yeni bir otokratik rejime, örneğin askeri cuntaya geçiliyor, ya da demokrasiye dönülüyor. Demokrasiye geçilirse, kişi adil şekilde yargılanıyor ve en fazla hapis veya sürgün (en yaygını sürgün hatta) cezası veriliyor. Ancak otokratik rejime geçilirse, diktatörün sonu idam cezası veya karşıt görüşlülerin o karmaşada diktatörü yakalayıp infaz etmesi gibi kanlı bitiyor.</li>
</ol>
<p>Son yıllarda dünya genelinde ne yazık ki otokratik rejimler güçlenişte. İletişim araçlarının bu denli yaygın kullanıldığı bir çağda insanların birbirlerini daha iyi anlamalarını beklerdik, demokrasilerin daha kaliteli hale gelmesini umardık, öyle değil mi? </p>
<p>Neyse, bu da başka bir konunun başlığı olsun...</p>
<p>Peki, neden bu yazının başlığı böyle? Neden şimdi susmanın ve korkmanın sırası değil? Buraya kadar okumuş olanlar anladı, ama haydi, bir kez daha vurgulayalım ve okuyacak hali olmayanlar için özetleyeyim:</p>
<p>Türkiye'deki otokratik rejim şu anda 9. aşamada. Halk, bölüm sonu canavarıyla -gerçek anlamda- savaşmaya henüz yeni başladı ve canavarın zayıf noktasını (muhalif kesimden yandaş şirketlere para akışı) buldu. Kendi gizli silahını da (tüketim gücünün muhalif kesimde toplanmış olması) keşfetti. Bu noktadan sonra ayılan halkın durdurulması pek mümkün değil. Bunu ben uydurmuyorum, kişisel fikrim değil; tarih ve istatistikler bize bunu söylüyor. Otokratik rejimin çöküş süreci kaçınılmaz olarak beklendiğinden çok daha hızlı ve hatta <em>zamanla hızlanarak</em> gerçekleşecek. Bütün bunlar olurken, otokrasi yanlılarının silahı korku salmak olduğu için onlar da korkuyu artıracak hamleler yapacaklardır. Bu hamlelere psikolojik olarak hazırlıklı olmak, halka daha fazla cesaret vermek ve düşen askerleri yerden hızlıca toplayıp kahraman ilan etmek lazım. </p>
<p>Kısacası artık, halka karşı "otokrasiden fayda sağlayan yandaş elitler" savaşının içindeyiz. Umarım daha çok insanın canı yanmadan bu iş biter diyorum, ama susmanın, savaş meydanına inip bir omuz vermemenin de süreci daha beter yavaşlatacağını ve uzatacağını bilmek gerekiyor. Bu aşama, artık "bana dokunmayan yılan bin yaşasın" aşaması değil, o dönem bitti. Şimdi, savaştan kaçanların korkak olarak etiketleneceği ve rejim devrildikten sonra vebalini ödeyeceği aşamadayız. </p>
<p>Paylaşmak isterseniz, bunun bir de özet sosyal medya görsellerini hazırladım. Elden ele yayabilirsiniz, kaynak göstermek zorunda değilsiniz. (Tıklayınca büyük hali açılıyor, oradan alın):</p>
<div class="gallery-wrapper"><div class="gallery"  data-is-empty="false" data-translation="Add images" data-columns="3">
<figure class="gallery__item"><a href="https://www.nilindijitalbahcesi.com/media/posts/27/gallery/1.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/1-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/2.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/2-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/3.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/3-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/4.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/4-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/5.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/5-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/6.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/6-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/7.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/7-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/8.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/8-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/9.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/9-thumbnail.png" alt="" width="768" height="768"></a></figure>
<figure class="gallery__item"><a href="https://www.nilindijitalbahcesi.com/media/posts/27/gallery/10.png" data-size="1080x1080"><img loading="lazy" src="https://www.nilindijitalbahcesi.com/media/posts/27/gallery/10-thumbnail.png" alt="" width="768" height="768"></a></figure>
</div></div>
<p>Game of Throne's da Cercei Lennister'ın dediği gibi: When you play the game of thrones, you win or you die. <em>There is no middle ground</em>." ("Taht oyununu oynadığın zaman ya kazanır ya ölürsün, tarafsızlık diye bir şey yoktur.") </p>
<p>Gelişmiş sosyo-ekonomik düzeyli bir ülkede, demokratik, yasama-yürütme-yargı'nın birbirinden ayrı olduğu bir ülkede güne uyanmanızı dilerim. </p>
<p>Okuduğunuz için teşekkürler!</p>
            ]]>
        </content>
    </entry>
</feed>
